links,bodies
http://film.wp.pl/do-kina-czy-na-film-wiosna-2017-w-kinach-zapowiada-sie-rewelacyjnie-6109511367423617a,"Do kina czy na film? Wiosna 2017 w kinach zapowiada się rewelacyjnie Zaawansowani kinomani znają zasadę, że dystrybutorzy chętnie wypuszczają swoje najcenniejsze skarby przed latem. Nie inaczej jest w tym roku. Do kin wejdzie wiele wyczekiwanych premier m.in. ósma odsłona ""Szybkich i wściekłych"" czy nagrodzony Oscarem ""Klient"" Asghara Farhadiego. Na które warto czekać w szczególności? Na to pytanie w programie #DzieńDobryWP odpowiedział Łukasz Knap z WP Film."
http://film.wp.pl/kino-w-trampkach-wyjatkowa-impreza-na-ktorej-filmy-oceniaja-dzieci-6109492111788161a,"Kino w trampkach. Wyjątkowa impreza, na której filmy oceniają dzieci Festiwal Filmowy dla Dzieci i Młodzieży Kino w Trampkach to święto kina dla młodych widzów. Także dla tych najbiedniejszych, których nie stać na bilet. Czy to nie wspaniały pomysł, który powinno wprowadzić się na stałe? O wyjątkowej imprezie opowiadają dyrektorka artystyczna Fundacji Cinemania Anna Stadnik oraz Alicja Nowacka z Młodzieżowej Grupy Programowej.  Wielką rolę w tworzeniu festiwalu odgrywają dzieci. To one zasiadają w jury i oceniają filmy w plebiscycie publiczności. Młodzieżowa Grupa Programowa decyduje o repertuarze filmów w sekcjach konkursowych. Przyznawaną zwycięzcom statuetkę – ""Kino-Wędrowiec"" – zaprojektował w 2015 roku w ramach konkursu 11-letni wówczas Marcin Marciniak. Ważnym celem przedsięwzięcia jest zaproszenie na imprezę dzieci, dla których uczestnictwo w nim z powodów finansowych nie jest często możliwe. Firmy, instytucje, organizacje mogą być mecenasem kultury dla najmłodszych, których z różnych przyczyn często nie stać na kino, w tym dzieci z domów dziecka, ośrodków szkolno-wychowawczych, szkół specjalnych i innych placówek o podobnym zakresie działania. Festiwal odbędzie się w dniach 31 maja – 11 czerwca 2017 roku w Warszawie. Więcej informacji www.kinowtrampkach.pl."
http://film.wp.pl/klaps-pakt-krwi-carrie-pilby-matka-premiery-kinowe-tygodnia-0704-6109474107762817a,"#Klaps: ''''Pakt krwi'''', ''''Carrie Pilby'''', ''''Matka''''. Premiery kinowe tygodnia [07.04] Prezentujemy najciekawsze premiery tego tygodnia. Na ekrany kin wchodzą filmy ''''Pakt krwi'''', ''''Carrie Pilby'''', ''''Matka''''"
http://film.wp.pl/dziejesiewkulturze-wpadka-wloskiej-prasy-wiemy-kogo-zagra-sylvester-stallone-wideo-6109399501080193a,"#dziejesiewkulturze: wpadka włoskiej prasy? Wiemy, kogo zagra Sylvester Stallone [WIDEO] W kogo wcieli się Sylvester Stallone w ""Strażnikach Galaktyki 2""? Czemu fani ""Ghost in the Shell"" mogą skakać z radości i jak prezentuje się filmowy Tupac Shakur? Sprawdź, co #dziejesiewkulturze."
http://film.wp.pl/filmy-z-nicolasem-cageem-top-10-przypominamy-najlepsze-role-aktora-6109455486961793a,"Filmy z Nicolasem Cage’em – TOP 10. Przypominamy najlepsze role aktora Nicolas Cage w ostatnich latach stał się wizytówką słabych filmów. Występy w produkcjach o wątpliwej jakości sprawiły, że hollywoodzki gwiazdor z aktorskiego piedestału spadł do branżowej trzeciej ligi. W efekcie młodsi widzowie kojarzą go bardziej z intenetowych memów, niż wielkich kinowych arcydzieł. A tych przecież w dorobku Cage’a nie brakuje. Aktor ma na swoim kilka wybitnych ról, dzięki którym udało mu się zrobić zawrotną karierę. W piątek 7 kwietnia na ekranach polskich kin pojawił się nowy film z udziałem Nicolasa Cage’a – ""Pakt krwi"". Obraz Setevena C. Millera prawdopodobnie nie odczaruje złej passy aktora i dołączy do grona większych porażek w jego filmografii. Znany serwis internetowy Rotten Tomatoes przyznał filmowi jedynie 4% pozytywnych opinii, co nie najlepiej (delikatnie rzecz ujmując) świadczy o jego poziomie.  ""Pakt krwi przedstawia"" historię gangstera, który zostaje porwany dla okupu. Brat bandyty, żyjący w zgodzie z literą prawa, chce za wszelką cenę uratować uprowadzonego krewnego. W tym celu zgłasza się on do dawnego znajomego, który pracuje jako prywatny detektyw. Obok Cage’a w obsadzie znaleźli się m.in. John Cusack, Adrian Grenier i Johnathon Schaech. Z okazji premiery filmu, przedstawiamy 10 wybitnych ról Nicolasa Cage’a, które zrobiły z niego hollywoodzką gwiazdę. Przypomnijmy sobie czasy, gdy oglądanie tego aktora na ekranie nie wzbudzało wśród widzów uczucia politowania. Od tego filmu wszystko się zaczęło. ""Ptasiek"" Alana Parkera pozwolił Cage’owi wypłynąć na szerokie wody i zyskać pierwszy rozgłos. Wymagająca rola przyjaciela chorego na schizofrenię mężczyzny dosłownie rzuciła krytyków na kolana. Widzowie byli pewni, że w roku 1984 narodziła się nowa kinowa gwiazda, która długo nie pozwoli o sobie zapomnieć. Warto zaznaczyć, że Ptasiek nie był debiutem Cage’a. Aktor po raz pierwszy pojawił się na ekranie w roku 1981 w telewizyjnej produkcji ""Najlepsze czasy"". ""Ptasiek"" to ekranizacja słynnej powieści Williama Whartona opowiadająca o weteranie wojny w Wietnamie, który po powrocie z frontu kompletnie gubi kontakt z rzeczywistością. Przyjaciel bohatera postanawia pomóc mu normalnie funkcjonować i na nowo odkryć własną tożsamość. Między mężczyznami zawiązuje się jedyna w swoim rodzaju nić porozumienia. W roli głównej Matthew Modine. Gdybym miał wskazać najlepszą rolę w dorobku Cage’a, to bez chwili zastanowienia postawiłbym na ""Dzikość serca"" w reżyserii Davida Lyncha. W filmie tym młody gwiazdor stworzył kreację, która ociera się o kultowość. Charakterystyczna uroda, manieryczny sposób poruszania się, bijąca pewność siebie i oczywiście kurtka ze skóry węża – Sailor Ripley w wykonaniu Cage’a na stałe zapisał się złotymi zgłoskami na kartach historii X muzy. ""Dzikość serca"" to klasyk tzw. kina drogi, opowiadający o dwójce ekscentrycznych kochanków - wspomnianego Sailora oraz Luly - uciekających przed zbirami wynajętymi przez matkę dziewczyny. U boku Cage’a rewelacyjna Laura Dern. Cage dość szybko nawiązał romans z kinem akcji. To przecież ono biło rekordy popularności w latach 90. Ważną produkcją z tego gatunku w filmografii aktora jest ""Twierdza"" Michaela Baya. To opowieść o generale Francisie Hummelu (Ed Harris), który wraz z oddziałem wojsk zajmuje wyspę Alcatraz i bierze za jeńców przebywających na niej turystów. Szaleniec grozi wysadzeniem w powietrze całego San Francisco, jeśli nie otrzyma 100 milionów dolarów okupu. Na ratunek miastu ruszają były agent MI6 John Mason (Sean Connery) oraz specjalista od broni chemicznej – Stanley Goodspeed (w tej roli właśnie Nicolas Cage). ""Con Air- lot skazańców"" Simona Westa nie jest najlepszym filmem w dorobku Nicolasa Cage’a. Trudno jednak nie odnieść wrażenia, ze to jedna z jego najbardziej pamiętnych ról. Duża w tym zasługa tego, że produkcja ta cieszyła się sporą popularnością w erze kaset VHS. ""Con Air"" przedstawia losy wyjątkowo niebezpiecznych więźniów eskortowanych samolotem do zamkniętego zakładu. Podczas lotu skazani przejmują panowanie nad maszyną i terroryzują jej załogę. Przebywający na warunkowym zwolnieniu niejaki Cameron Poe próbuje ujarzmić zapędy kryminalistów. Prócz Cage’a w obsadzie znaleźli się m.in. John Malkovich i John Cusack.  Zostawmy na chwilę sensacyjne wcielenia Nicolasa Cage’a i skupmy się na jego nieco bardziej romantycznych kinowych wcieleniach. ""Wpływ księżyca"" Normana Jewisona przyniósł aktorowi pierwszą w karierze nominacje do Złotego Globu. Cage zagrał tu jednorękiego piekarza, który otrzymuje od brata polecenie zajęcia się jego narzeczoną, gdy ten wyjeżdża na Sycylię do ich chorej matki. Spotkanie kobiety i nieokrzesanego młodzieńca rodzi między nimi wyjątkowe uczucie. Wraz z Cage’em parę kochanków stworzyła tu nagrodzona Oscarem Cher. ""Zostawić Las Vegas"" Mike’a Figgisa okazał się największym artystycznym sukcesem w karierze Cage’a. Film ten przyniósł mu bowiem Oscara oraz Złoty Glob. Ekranizacja powieści Johna O’Briena to historia zrozpaczonego mężczyzny, który wyrusza do miasta hazardu, by zatracić się w alkoholowym szale. W trakcie podróży po kolejnych barach, główny bohater poznaje prostytutkę Serę (Elisabeth Shue), w której skrycie się zakochuje.  Wspominając najlepsze role Nicolasa Cage’a na pewno warto uwzględnić jego występ w ""Oczach węża"" Briana De Palmy. Mocny thriller ukazuje historię detektywa z wydziału zabójstw, który po służbie wybiera się na walkę bokserską o tytuł mistrza wagi ciężkiej. Na gali o pas walczyć ma przyjaciel funkcjonariusza – Lincoln Tyler. Wydarzenie cieszy się wielką popularnością. Pojedynek ma zamiar śledzić m.in. sekretarz obrony USA. Walka nie układa się po myśli Tylera. Gdy pada on na deski nagle słychać strzały, od których ginie wspomniany sekretarz. Główny bohater zaczyna szukać sprawcy zdarzenia. W obsadzie oprócz Cage’a m.in. Gary Sinise, John Heards, Carla Gugino oraz Stan Shaw. ""Miasto aniołów"" Brada Silberlinga to w zasadzie klasyk w gatunku melodramatów. Nicolas Cage wcielił się tu w anioła, który zstąpił na ziemię po duszę chorego na serce mężczyzny. Wizyta w świecie śmiertelników okazuje się jednak dla wysłannika niebios przełomowa. Anioł zakochuje się bowiem w lekarce (Meg Ryan), która opłakuje śmierć swojego pacjenta. Główny bohater staje przed poważnym dylematem – musi on bowiem zadecydować, czy zrezygnować ze swoich boskich mocy na rzecz uczucia do pięknej kobiety. W zestawieniu najlepszych filmów z Nicolasem Cage’em znalazło się także ""Osiem milimetrów"" Joela Schumachera. Aktor wciela się tu w detektywa, który otrzymuje zlecenie odnalezienia zamordowanej dziewczyny. Główny bohater zostaje poproszony o wykonanie tego zadania przez żonę zmarłego miliardera. Kobieta znalazła w sejfie męża fragment taśmy, ukazujący kulisy zabójstwa młodej ofiary. Śledczy w ten sposób odkrywa pewną przerażającą prawdę. Ostatnim filmem prezentowanym w niniejszym zestawieniu jest ""Adaptacja"" Spike’a Jonze’a. To historia ekscentrycznego scenarzysty filmowego. Po sukcesie napisanej przez niego produkcji ""Być jak John Malkovich"", Charlie Kaufman chce przełożyć na język filmu książkę Susan Orlean „Złodziej orchidei”. Prace nad scenariuszem nie idą po myśli głównego bohatera. Na wierzch wychodzą jego wszelkie dziwactwa i problemy z funkcjonowaniem w świecie. Kryzys pogłębia się, gdy Charliego odwiedza jego brat bliźniak. Adaptacja to świetnie skonstruowana i wielopoziomowa historia, będąca jednocześnie jednym z ostatnich wybitnych występów Cage’a w karierze. Oprócz niego w obsadzie znaleźli się m.in. Meryl Streep oraz nagrodzony Oscarem Chris Cooper."
http://film.wp.pl/henryk-golebiewski-dostal-druga-szanse-czy-z-niej-skorzysta-6109440792701057a,"Henryk Gołębiewski dostał drugą szansę. Czy z niej skorzysta? Historii zakrętu życiowego Henryka Gołębiewskiego ciąg dalszy. Od marca 60-letni aktor jest bezrobotny. Stracił pracę z powodu problemów z alkoholem. To jeden z kilku ciosów, które Gołębiewski dostał od życia w ostatnim czasie. Na szczęście jest światełko w tunelu. Według najnowszych doniesień aktor postanowił walczyć z nałogiem. To jeden z warunków jego powrotu do pracy, postawionych przez jego szefa i przyjaciela Romana Szczeblewskiego. - Powiedziałem mu, że nie zamykam przed nim drzwi. Jeżeli podejmie leczenie, pokaże zaświadczenie, będzie mógł wrócić - powiedział ""Dobremu Tygodniowi""  szef  firmy instalującej klimatyzację na budowach. Sam Gołębiewski publicznie prostował informację o problemach z alkoholem. - To złośliwe plotki z tym piciem. Może ktoś chciał mi dać rolę, ale od drugiej osoby usłyszał: ""Heniowi nie dawaj, bo pije"". A ja byłem nawet ostatnio na premierze filmu i na bankiecie, ale alkoholu nie tknąłem - tłumaczył w rozmowie z ""Super Expressem"". Jednak jego znajomi zdradzili, że wraz brakiem ofert nowych ról, aktor coraz częściej sięgał po kieliszek. Nie pomaga mu fakt, że w ubiegłym roku zmarł jego przyjaciel Tomasz Solarewicz, który napisał biografię aktora. Niedawno odeszła też bliska osoba w rodzinie.  W podobny sposób reagował, gdy umarł jego ojciec, mama i bracia. Na szczęście aktor nie jest sam. Wspierają go żona i córka.  Gołębiewski ukończył szkołę zawodową i poszedł do wojska. Pracował w brygadach remontowo- budowlanych. W latach 90. powrócił do aktorstwa dzięki Agencji Aktorskiej Jerzego Gudejki. Początkow grał jedynie epizody. M.in. w ""Bożej podszewce"", ""Wielkich rzeczach"", ""Sarze"", ""Długu"", w kilku odcinkach ""Plebanii"", ""Requiem"" i w ""Dniu świra"".
Dopiero Piotr Trzaskalski powierzył mu główną rolę w ""Edim"" (2002) - rolę, która przyniosła mu ogromy sukces i wiele nagród – w tym specjalną Złotą Kaczkę 2003, nagrodę miesięcznika ""Film"". Za tę rolę był także nominowany do Polskiej Nagrody Filmowej Orzeł 2003 za najlepszą główną rolę męską. Na dużym ekranie pojawił się ostatni raz dwa lata temu w komedii Mariusza Pujszo ""Ostatni klaps""."
http://film.wp.pl/tomasz-karolak-salvador-dali-u-izabeli-trojanowskiej-6109434896651905a,"Tomasz Karolak Salvador Dali u Izabeli Trojanowskiej Wiele już aktorskich wcieleń Tomasza Karolaka mieliśmy okazję oglądać, ale to chyba najdziwniejsze z nich. Izabela Trojanowska zaprezentowała nowy teledysk, który zrealizowała do singla ""Skos"". Do współpracy polska wokalistka i aktorka zaprosiła właśnie popularnego gwiazdora. Klip to jeden dzień z życia Salvadora Dalego (Tomasz Karolak) i jego muzy (Izabeli Trojanowskiej). Dziwna relacja tej pary, pomieszana z doskonale wyłapaną obsesją Salvadora Dalego na punkcie nosorożców, to kolejny, świetny klip zrealizowany przez reżysera Piotra Smoleńskiego. Z efektem można zapoznać się poniżej: Utwór napisany przez Jana Borysewicza i Wojciecha Byrskiego opowiada o tym, że nie zawsze trzeba iść wytartymi ścieżkami i grzecznie ponosić konsekwencję swoich czynów - czasem warto po prostu oszukać los i wybrać drogę na skróty. Piosenka promuje album ""Na Skos"", który ukazał się jesienią 2016 roku. Izabela Trojanowska na koncie ma nagrania z Budką Suflera i Tadeuszem Nalepą. Jej ostatnia płyta to ""Życia zawsze mało"" z 2011 roku. Jako aktorka może pochwalić się rolami w serialach ""Kariera Nikodema Dyzmy"", ""07 zgłoś się"", ""Blisko, coraz bliżej"" czy ""Klan"". Tomasza Karolaka ostatnio można było podziwiać w romantycznej komedii ""Porady na zdrady""."
http://film.wp.pl/stenka-wstydzila-sie-pochodzenia-teraz-jej-scenariusz-o-kaszubach-ma-szanse-byc-hitem-6109430860809857a,"Stenka wstydziła się pochodzenia. Teraz jej scenariusz o Kaszubach ma szansę być hitem Danuta Stenka wychowała się w Gowidlinie, kaszubskiej wsi liczącej nieco ponad tysiąc mieszkańców. Dla 55-letniej aktorki rodzinna miejscowość przez długi czas była źródłem kompleksów.  Teraz to się zmieniło. Wraz z mężem pracuje nad scenariuszem, który będzie spełnieniem jej marzeń o kaszubskiej sadze. - Chciałabym zagrać Kaszubkę po kaszubsku. Stworzyć jakąś sagę kaszubską. Mój tata w piękny sposób opowiadał fantastyczne kaszubskie anegdoty. Planowaliśmy wraz z mężem to nagrywać, ale niestety nie zdążyliśmy – opowiada aktorka w „Dobry tydzień”. Teraz z mężem Januszem Grzelakiem pracuje nad scenariuszem, w którym chce odtworzyć zapomniany świat znany z opowieści taty. Aktorka nie ukrywa, że z wiekiem coraz bardziej docenia miejsce, w którym się wychowała. Wzięła udział  w czytaniu ""Biblii"" po kaszubsku. Mówienie w tym języku świetnie jej idzie i chciałaby ocalić go od zapomnienia. W przywróceniu zapomnianego świata służyć ma jej scenariusz. Stenka przyznała w rozmowie z WP, że ""kulturę wysysa się z mlekiem matki”. Jako dziecko uwielbiała czytać w nocy i ten nawyk jej został. Dziś zawsze trzyma kilka książek na stoliku nocnym. Marzenie o aktorstwie również pojawiło się w jej rodzinnym domu. Pierwszy raz pomyślała, że chciałaby dotknąć świata za szklanym ekranem, gdy oglądała telewizję jako dziecko."
http://film.wp.pl/weronika-rosati-ujawnia-z-kim-zagrala-i-dementuje-dramatyczne-plotki-o-stanie-zdrowia-6109425076537473a,"Weronika Rosati ujawnia z kim zagrała i dementuje ""dramatyczne"" plotki o stanie zdrowia Weronika Rosati z zasady nie zdradza swoich planów zawodowych. W rozmowie z WP uchyliła jednak rąbka tajemnicy i wyjawiła, z którą z hollywoodzkich gwiazd nagrywała ostatnio sceny. Z rozmowy dowiecie się także, dlaczego występ w nowej polskiej komedii romantycznej napawa ją dumą oraz poznacie prawdę na temat jej nazywanego „dramatycznym” stanem zdrowia. Zapraszamy."
http://film.wp.pl/nowe-zdjecia-z-remaku-dirty-dancing-czy-mlodzi-aktorzy-godnie-zastapili-jennifer-grey-i-patricka-swayzeego-foto-6109419814246529a,"Nowe zdjęcia z remaku ""Dirty Dancing"". Czy młodzi aktorzy godnie zastąpili Jennifer Grey i Patricka Swayze’ego ? [FOTO] Na Instagramie pojawiły pierwsze kadry z nadchodzącej produkcji stacji ABC. Nowe ""Dirty Dancing"" (lub jak kto woli ""Wirujący seks"") będzie musicalem telewizyjnym, a w rolach głównych zobaczymy Abigail Breslin jako Baby Houseman oraz Colta Prattesa wcielającego się w Johnny’ego Castle’a. W pozostałych rolach wystąpili m.in. znana ze ""Świata według Bundych” Katey Sagal, piosenkarka Nicole Scherzinger oraz Billy Dee Williams, czyli Lando Calrissian z ""Gwiezdnych wojen”.              Kiedy w 1987 roku na ekrany wszedł ""Dirty Dancing”, wyreżyserowany przez Emile Ardolino niskobudżetowy film pewnego niezależnego amerykańskiego studia, krytycy nie wróżyli mu wielkiej kariery.  Co więcej, historia miłości dziewczynki z dobrego domu i zbuntowanego nauczyciela tańca zebrała dość negatywne opinie, a recenzenci rozwodzili się nad kolejnymi niedociągnięciami produkcji.  Ale nawet to nie było w stanie zrazić publiczności – bilety na seanse rozchodziły się w rekordowym tempie, a widzowie tłumie ciągnęli do kin. W ten sposób „Dirty Dancing” stał się jednym z hitów wszech czasów. Czy podobny los spotka remake Wayne’a Blaira? Przekonamy się już 24 maja."
http://film.wp.pl/najnowszy-przeboj-juliette-binoche-w-polskich-kinach-od-12-maja-zobacz-zwiastun-czarnej-komedii-martwe-wody-wideo-6108035005802625a,"Najnowszy przebój Juliette Binoche w polskich kinach od 12 maja. Zobacz zwiastun czarnej komedii ''''Martwe wody'''' [WIDEO] Juliette Binoche, Fabrice Luchini („U niej w domu”, „Żona doskonała”) i Valeria Bruni Tedeschi („Zwariować ze szczęścia”) brawurowo wcielają się w członków rodziny Van Peteghemów w filmie Bruno Dumonta („Mały Quinquin”, „Poza szatanem”), który stał się przebojem francuskich kin. „Martwe wody” to komedia czarna jak głębokie wody francuskich zatok i absurdalna niczym „Latający Cyrk Monty Pythona”. Poznajcie rodzinę Van Peteghemów, prawdziwych arystokratów, w których żyłach płynie błękitna krew. Jej członkowie są prawie bez wyjątku zdeprawowani, w większości zdegenerowani, nieustannie zblazowani, a niektórzy nawet garbią się i jąkają. A przy tym są obrzydliwie bogaci. Latem uwielbiają zaszywać się w swojej okazałej nadmorskiej rezydencji, spędzając czas na wspominaniu chwalebnej przeszłości, zachwycaniu się niewinnością rybaków, próżnowaniu i zaspokajaniu swoich dekadenckich zachcianek. Jednak nawet Van Peteghemowie, którzy widzieli już prawie wszystko, nie są gotowi na to, co zdarzy się w okolicach ich letniej posiadłości. Z miejscowych plaż zaczynają znikać ludzie. W tajemniczych okolicznościach, w biały dzień, a do tego bez śladu. Rozwikłania zagadki podejmują się dwaj ekscentryczni inspektorzy policji, słynący z niekonwencjonalnych metod pracy i nieopisanej głupoty."
http://film.wp.pl/lalka-z-piekla-rodem-powraca-polski-zwiastun-horroru-annabelle-narodziny-zla-wideo-6108014151648897a,"Lalka z piekła rodem powraca. Polski zwiastun horroru ""Annabelle: Narodziny zła"" [WIDEO] Do sieci trafiła zapowiedź horroru ""Annabelle: Narodziny zła"", czyli sequela ""Annabelle"", uznanego za jeden z najlepszych horrorów 2014 roku.  W nowej odsłonie śledzić będziemy losy twórcy lalek i jego żony, którzy 20 lat po śmierci swej córki przyjmują do domu zakonnicę i kilkoro sierot.  W obsadzie znaleźli się Stephanie Sigman, Talitha Bateman, Lulu Wilson, Philippa Anne Coulthard, Grace Fulton, Lou Lou Safran, Samara Lee, Tayler Buck, Anthony LaPaglia i Miranda Otto. James Wan i Peter Safran odpowiadają za produkcję. David F. Sandberg reżyseruje na podstawie scenariusza Gary''ego Daubermana. Przypomnijmy, że ""Annabelle"" z 2014 roku to historia lalki, która po napadzie na dom swoich właścicieli zostaje opętana. Za reżyserię odpowiadał John R. Leonetti. W obsadzie znaleźli się Annabelle Wallis, Ward Horton i Alfre Woodard. Dzieło, stanowiące spin-off ""Obecności"", zarobiło ponad 37 milionów dolarów przy budżecie 6,5 miliona dolarów. Polska premiera ""Annabelle: Narodziny zła"" wyznaczona została na 11 sierpnia 2017 roku."
http://film.wp.pl/kultowy-horror-wraca-po-27-latach-zobacz-polski-zwiastun-to-na-podstawie-ksiazki-stephena-kinga-wideo-6106359425745537a,"Kultowy horror wraca po 27 latach. Zobacz polski zwiastun ""To"" na podstawie książki Stephena Kinga [WIDEO] Do sieci trafił polski zwiastun horroru ""It"", czyli nowej adaptacji książki ""To"" Stephena Kinga. Chociaż można się uskarżać, że Hollywood straciło dawną świeżość i na każdym niemal kroku karmi nas kolejnymi prequelami, sequelami, rebootami i remake''ami, trzeba oddać, że nowe ""To"" zapowiada się naprawdę dobrze. Akcja klasyka rozgrywa się w miasteczku Derry w stanie Maine, w którym regularnie dochodzi do tajemniczych porwań i morderstw. Ich ofiarami często są dzieci. Grupa przyjaciół postanawia odszukać sprawcę. Wkrótce okazuje się, że ""to"" jest żyjącym od tysiącleci potworem, który potrafi przybrać dowolną postać. Zawsze uosabia jednak to, czego ofiara boi się najbardziej.  Bill Skarsgård wciela się w Pennywise''a. W obsadzie znaleźli się także Jaeden Lieberher (""Midnight Special""), Jeremy Ray Taylor (""Alvin i wiewiórki: Wielka wyprawa""), Sophia Lillis (""37""), Finn Wolfhard (""Stranger Things""), Wyatt Oleff (""Strażnicy galaktyki""), Chosen Jacobs (""Cops and Robbers""), Jack Dylan Grazer (""Tales of Halloween"") i Nicholas Hamilton (""Captain Fantastic""). Za kamerą nowej, kinowej wersji stanął Andres Muschietti, autor horroru ""Mama"". Scenariusz napisali Cary Fukunaha, Gary Dauberman oraz Chase Palmer.  Premierę filmu zaplanowano na 8 września 2017.  W 1990 roku powieść Kinga została przeniesiona na mały ekran. Stacja ABC wyemitowała wówczas miniserial oparty na literackim dziele."
http://film.wp.pl/coco-zobacz-nowy-zwiastun-animacji-disneypixar-szykuje-sie-przeboj-jesieni-wideo-6106581991958145a,"''''Coco'''': zobacz nowy zwiastun animacji Disney/Pixar. Szykuje się przebój jesieni [WIDEO] Do sieci trafiła zapowiedź nowej animacji studia Disney/Pixar ""Coco"", zatytułowana ""Psia kość"".  Mały Miguel, zafascynowany grą na gitarze marzy o tym, by pójść w ślady swojego muzycznego idola, Ernesto de la Cruz. Chłopiec – wbrew rodzinnemu zakazowi – za wszelką cenę chce rozwijać swój talent. W tajemniczych okolicznościach trafia do niezwykłej Krainy Zmarłych, gdzie na swej drodze napotyka uroczego oszusta Hectora i z nim odkrywa historię swojej rodziny. Twórcą animacji jest Lee Unkrich (""Toy Story 3""). Obraz opowiada o Dniu Zmarłych (Dia de los Muertos), acz - oczywiście - w stylu Pixara. Do dubbingowej obsady zaangażowano wyłącznie latynoskich artystów. Roli głównemu bohaterowi, Miguelowi, użyczył Anthony Gonzalez. Wciela się on w 12-latka, który uruchamia związany ze 100-letnią tajemnicą ciąg wydarzeń, prowadzący do niezwykłego rodzinnego spotkania.  W projekt zaangażowali się także Benjamin Bratt, Gael García Bernal i Renee Victor. Adrian Molina (""Uniwersytet potworny"") jest współreżyserem. ""Coco"" w polskich kinach od 24 listopada."
http://film.wp.pl/valerian-i-miasto-tysiaca-planet-zobacz-polski-zwiastun-europejskiej-odpowiedzi-na-gwiezdne-wojny-wideo-6106578104493697a,"""Valerian i Miasto Tysiąca Planet"": zobacz polski zwiastun europejskiej odpowiedzi na ''''Gwiezdne wojny'''' [WIDEO] Mają niecałe 10 godzin, by uratować Wszechświat! Kosmiczni agenci wkraczają do akcji w nowym, polskim zwiastunie najdroższego filmu w historii kina wyprodukowanego poza granicami USA. Superprodukcja „Valerian i Miasto Tysiąca Planet” – na polskich ekranach od 4 sierpnia. Kiedy nieznana siła zaczyna zagrażać bezpieczeństwu galaktyki, do akcji wkraczają kosmiczni agenci. Tak zaczyna się epicka superprodukcja „Valerian i Miasto Tysiąca Planet”.  Nowe widowisko Luca Bessona, to nie tylko największe dzieło w całej karierze reżysera, ale również najdroższy film w historii kina wyprodukowany poza granicami USA! W obsadzie adaptacji przełomowego komiksu, który przez dekady inspirował kolejne generacje artystów, pisarzy i filmowców, zobaczymy sławy ze świata kina, muzyki i modelingu. Wśród nich znajdą się: Dane DeHaan, Cara Delevingne, Rihanna, Rutger Hauer, Herbie Hancock, Ethan Hawke, John Goodman i Clive Owen.  „Valerian i Miasto Tysiąca Planet” – film, który połączy w jedno humor „Strażników Galaktyki”, rozmach „Gwiezdnych wojen” i wizjonerstwo „Piątego Elementu” – trafi do kin 4 sierpnia."
http://film.wp.pl/tylko-u-nas-byczek-fernando-na-wielkim-ekranie-polski-zwiastun-filmu-tworcow-epoki-lodowcowej-wideo-6106205173412993a,"Tylko u nas! Byczek Fernando na wielkim ekranie. Polski zwiastun filmu twórców ""Epoki lodowcowej"" [WIDEO] Twórcy ""Epoki lodowcowej"" i ""Rio"" nakręcili pełnometrażowy film o byczku, który zamiast walczyć na arenie, woli wylegiwać się pod drzewem i wąchać kwiatki. ""Fernando"" w polskich kinach od 5 stycznia 2018 roku. ""Fernando"" to animowana ekranizacja słynnej opowieści o tytułowym byczku, zrealizowana w studio Blue Sky, w którym powstały m.in. ”Epoka lodowcowa”, ”Roboty”, ”Rio” i ”Tajemnica Zielonego Królestwa”.  Fernando jest młodym byczkiem niepodobnym do innych – zamiast walczyć, woli bowiem leżeć pod drzewem i wąchać kwiatki. Pewnego dnia pięciu mężczyzn poszukuje najwaleczniejszego i najodważniejszego byka, który weźmie udział w walkach w Madrycie. Za sprawą pomyłki ich wybór pada na Fernanda, który musi stawić czoło losowi."
http://film.wp.pl/bikini-blue-jak-oszalec-to-tylko-z-milosci-obejrzyj-zwiastun-najnowszego-filmu-z-tomaszem-kotem-w-roli-glownej-wideo-6104502145716865a,"''''Bikini Blue'''': jak oszaleć to tylko z miłości. Obejrzyj zwiastun najnowszego filmu z Tomaszem Kotem w roli głównej [WIDEO] Najnowszy dramat Jarka Marszewskiego (""Jutro będzie niebo"", ""Klan"") z Tomaszem Kotem i Lianne Harvey w rolach głównych w kinach od 21 kwietnia. Anglia, Manchester. Koniec II wojny światowej. Skoro świat oszalał, czemu my nie możemy? Na chwilę zapomnieć o tym co było, oderwać się od przytłaczającej rzeczywistości i jak niczym nieskrępowani nastolatkowie całować się na plaży? I tak nic nie jest takie, jakie się wydaje. Nie ma jednej prawdy, a być może jedynym sposobem na powrót do normalnego życia jest szaleństwo?  „Bikini Blue” to polsko-brytyjska koprodukcja, w której za reżyserię i scenariusz odpowiada Jarek Marszewski, nominowany do Złotych Lwów za film ""Jutro będzie niebo"". W obsadzie pojawili się tacy aktorzy jak: Tomasz Kot, Lianne Harvey, Ruby Bentall, Lee Ross, Tilly Gaunt czy Lech Mackiewicz. ""Bikini Blue"" trafi do polskich kin 21 kwietnia."
http://film.wp.pl/zwariowac-ze-szczescia-to-skrzyzowanie-thelmy-i-louise-oraz-lotu-nad-kukulczym-gniazdem-tylko-u-nas-obejrzysz-polski-fragment-6098398732596353a,"''''Zwariować ze szczęścia'''' to skrzyżowanie „Thelmy i Louise” oraz „Lotu nad kukułczym gniazdem”. Tylko u nas obejrzysz polski fragment - Chcieliśmy, by film był ciepłą, życzliwą komedią - mówił reżyser Paolo Virzì, którego obraz zrobił furorę na zeszłorocznym festiwalu w Cannes. ""Zwariować ze szczęścia"" w polskich kinach od 10 marca. Beatrice (Valeria Bruni Tedeschi) jest gadatliwą manipulantką, która stylizuje się na milionerkę obracającą się w środowisku wyższych sfer. Donatella (Micaela Ramazzotti, prywatnie żona Virzìego) to wrażliwa introwertyczka o wytatuowanym i kruchym ciele, która skrywa mroczną tajemnicę swojej przeszłości.  W komedii Paola Virzìego te dwie pacjentki „ośrodka terapeutycznego dla kobiet z problemami psychicznymi” połączy przyjaźń. Pewnego popołudnia postanawiają uciec i szukać szczęścia oraz miłości w wolnym świecie „zdrowych” ludzi. To skrzyżowanie „Thelmy i Louise” oraz „Lotu nad kukułczym gniazdem” zrobiło furorę na zeszłorocznym festiwalu w Cannes, gdzie film został pokazany w ramach sekcji Quinzaine des Réalisateurs. Film zdobył statuetki jednej z najważniejszych włoskich nagród filmowych Nastro d’argento (Srebrna Wstążka), przyznawanych przez krytyków i dziennikarzy, w pięciu kategoriach. Valeria Bruni Tedeschi za swoją rolę została nominowana do Europejskiej Nagrody Filmowej. ""Zwariować ze szczęścia"" w polskich kinach od 10 marca."
http://film.wp.pl/logan-broni-niezwyklej-dziewczynki-6081894457688705a,"''''Logan'''': obejrzyj nowy zwiastun [WIDEO] Do sieci trafiła kolejna zapowiedź promująca filom ""Logan"" o przygodach Wolverine''a. W roli głównej ponownie - i po raz ostatni - widzimy Hugh Jackmana. Zobaczcie jak australijski gwiazdor żegna się ze swoją najbardziej charakterystyczną rolą w polskim zwiastunie. W nadchodzącej produkcji tracący swą moc Logan staję się mentorem i opiekunem małej dziewczynki, Laury Kinney / X-23 (Dafne Keen), która posiada podobne moce. Jak wiadomo zajmowanie się dzieckiem, szczególnie mutantem, nie jest łatwe, o czym można przekonać się oglądając najnowszy trailer.  W filmie wraca także Patrick Stewart jako Charles Xavier, czyli Professor X. Udział potwierdzili ponadto Richard E. Grant, Eriq La Salle i Elise Neal. Boyd Holbrook pojawi się jako czarny charakter, Donald Pierce, cyborg z nadludzkimi mocami, który zajmuje się polowaniem na mutanty.  Za kamerą staje James Mangold. Scenariusz napisali Michael Green i David James Kelly. Premierę wyznaczono na 3 marca 2017 roku."
http://film.wp.pl/the-lost-city-of-z-czyli-indiana-jones-nie-byl-pierwszy-6071930537824897a,"""The Lost City of Z"": czyli Indiana Jones nie był pierwszy Jest rok 1925, brytyjski odkrywca, Percy Fawcett, wyrusza do amazońskiej dżungli w poszukiwaniu legendarnej cywilizacji. Amazon opublikował właśnie zapowiedź przygodowo-biograficznego filmu  z Charliem Hunnamem w roli głównej.  Obraz opowiada o XX-wiecznym brytyjskim podróżniku i szpiegu Percym Fawcettcie, który najprawdopodobniej był pierwowzorem postaci Indiany Jonesa. Dzieło powstaje w oparciu o książkę Davida Granna o takim samym tytule, która z kolei jest sfabularyzowanym opisem dokonań Fawcetta podczas poszukiwań legendarnego miasta Z w Ameryce Południowej. Podróżnik nigdy nie powrócił z wyprawy. Charlie Hunnam wciela się w główną postać. Sienna Miller portretuje jego żonę, a Tom Holland jego syna. W filmie występują także Robert Pattinson i Angus Macfadyen."
http://film.wp.pl/dluga-noc-seria-niefortunnych-zdarzen-recenzja-dvd-6108608356710017a,"""Długa noc"": seria niefortunnych zdarzeń [RECENZJA DVD] Nie trzeba wydawać fortuny na promocję ani zatrudniać najbardziej znanych hollywoodzkich gwiazd, by produkcja podbiła serca widzów. Przekonuje nas o tym kolejny telewizyjny hit HBO, który zebrał mnóstwo pozytywnych recenzji. I trudno się dziwić, bo ta mroczna, inteligentna, a zarazem niejednoznaczna opowieść nie jest typowym kryminałem jakich wiele. ""Długa noc"" to bez wątpienia jeden z najlepszych seriali 2016 roku.  Miniseria przedstawia losy Nasira Khana - syna pakistańskich imigrantów, wplątanego w morderstwo mieszkanki Nowego Jorku. Poznajemy go jako spokojnego studenta mieszkającego z rodzicami i bratem. Z pozoru nie wyróżnia się niczym szczególnym. Wszystko zmienia się w ciągu jednej nocy, gdy chłopak postanawia bez wiedzy ojca pożyczyć jego taksówkę, by pojechać na imprezę. Zamiast na balandze, noc kończy w mieszkaniu przypadkowo poznanej dziewczyny. Wraz z nią daje się ponieść chwili. Alkohol, narkotyki i przygodny seks okazują się mieszanką wybuchową, a upojna noc zmienia się w koszmar. Bohater budzi się w łóżku ze zmasakrowanym ciałem nieznajomej. Oszołomiony, przestaje logicznie myśleć. Jedna zła decyzja pociąga za sobą kolejne. Tak Nasir staje się głównym podejrzanym w sprawie o zabójstwo. Czy rzeczywiście jest winny? Właśnie to pytanie przez kolejne odcinki zadają sobie widzowie. Twórcy powoli odsłaniają karty, ujawniając różne aspekty prezentowanej historii. Oczami bohatera odkrywamy realia amerykańskiego systemu sprawiedliwości dalekiego od doskonałości i pełnego uprzedzeń. Obserwujemy, jak jednostka radzi sobie w zderzeniu z systemem, w którym słabymi elementami są sami ludzie, jak chociażby niedoświadczeni funkcjonariusze lub  nieprzestrzegający regulaminu policjanci. Śledzimy rozprawę sądową z perspektywy oskarżycieli,  jak i obrońców. Obie strony sprytnie manipulują ławą przysięgłych. To gra pozorów i niedomówień, w której nie do końca chodzi o prawdę. Z równie nieodpartą ciekawością przyglądamy się zmianie, jakiej poddany jest Nasir. Bohater na naszych oczach przechodzi zaskakującą metamorfozę. W więzieniu, w którym oczekuje na rozprawę i wyrok, musi stawić czoła nowym, często bezwzględnym, regułom. Nie może liczyć na pobłażliwość strażników, a tym bardziej innych osadzonych. Chcąc przeżyć, przekracza kolejne granice i zaczyna działać coraz mniej racjonalnie. Nieśmiały student pokazuje nieznaną twarz, a my nie jesteśmy w stanie stwierdzić jednoznacznie, czy to jedynie taka poza, czy sympatyczny chłopak ma jednak na sumieniu coś więcej, niż nam się wydaje. Siłą ""Długiej nocy"" jest nie tylko na dobry scenariusz, ale także znakomite kreacje  aktorskie. Dzięki niej poznaliśmy Riza Ahmeda - niespodziewaną wschodzącą gwiazdę kina, która w ciągu ostatnich kilkunastu miesięcy pojawiała się zarówno w telewizyjnych, jak i filmowych hitach. Chociaż 34-latek przed kamerami debiutował w 2005 roku, dopiero dzięki produkcji HBO jego nazwisko stało się znane wśród widzów na całym świecie. Na ekranie stworzył wyjątkowy duet z bardziej doświadczonym kolegą po fachu, mającym na swoim koncie blisko sto ról. Mowa o Johnie Turturro wcielającym się w postać Jacka Stone''a - ekscentrycznego adwokata borykającego się ze schorzeniem, uniemożliwiającym mu normalne funkcjonowanie. Przez egzemę stóp musi nosić sandały, co wygląda komicznie, zwłaszcza na sali sądowej. Ten, zdawałoby się podrzędny prawnik, widzi w sprawie Naza szansę na dobry zarobek i rozgłos, bo zabójstwem z udziałem Khana interesują się media. Za pozornym wyrachowaniem kryje się jednak prawdziwa troska, a im bliżej poznajemy tego, zdawałoby się odpychającego bohatera, tym bardziej zaczynamy go lubić.  Serial ""Długa noc"" to produkcja wciągająca od pierwszych minut i trzymająca w napięciu do samego końca. Nie ma tu spektakularnych strzelanin ani ciągłych zwrotów akcji. Na oczach widzów rozgrywana jest za to psychologiczna wojna, w której nic nie jest czarno-białe.  Wydanie DVD
Składający się z ośmiu odcinków miniserial ukazał się nakładem Galapagos. Produkcję można oglądać w oryginalnej wersji językowej z polskimi napisami. W skład wydania wchodzą aż trzy płyty DVD. Dużym zaskoczeniem jest brak materiałów dodatkowych.  Ocena: 8/10"
http://film.wp.pl/doktor-strange-po-trzeciej-stronie-lustra-6052122363966081a,"Doktor Strange: Po trzeciej stronie lustra  Komiks głównego nurtu, jako sztuka całkowicie amoralna, nastawiona na zysk i nieobciążona odgórnie narzuconą agendą zdolna jest reagować na zmiany społeczne z godną pozazdroszczenia giętkością.  Jeszcze zanim eksplodowały fajerwerki obwieszczające młodzieżową rewolucję kontrkulturową, studenci amerykańskich szkół palili jointy i jedli halucynogenne grzybki z zeszytami „Doctora Strange''a” pod pachą. Steve Ditko, który postać genialnego, acz aroganckiego chirurga wymyślił, rysował zamaszyście i żwawo, a jako że pisane przez Stana Lee historie przeładowane były mistycyzmem i bajdurzeniem o czarnej magii, jego artystycznego ducha nic nie krępowało. Czytelnicy, którzy mieli już za sobą narkotyczne przygody odnaleźli na stronach komiksu ekwiwalent udanego tripu. Historia Stephena Strange''a nosiła znamiona psychodelicznej wyprawy tam, gdzie Marvel jeszcze dotąd nie zawędrował, a mowa przecież o okresie swoistego renesansu i dziwacznych idei, kiedy Lee i spółka nieprzerwanie pracowali jak szaleni. Strange stał się swojego rodzaju perłą w koronie, zwieńczeniem podjętego trudu, surrealistycznym dowodem na brak granic wyobraźni. Dzisiaj, kiedy Marvel Studios z determinacją, krok po kroku, odtwarza tamte komiksowe sukcesy na dużym ekranie, filmowy „Doktor Strange” również mógł stać się podobnym przeżyciem, doświadczeniem niesamowitości i, no cóż, magii. Udało się połowicznie. Z każdym kolejnym filmem Marvel ma coraz ciężej. Niby to truizm i naturalne prawo rządzące blockbusterowymi sagami, ale MCU to przypadek cokolwiek wyjątkowy. Studio spędziło całe lata na mozolnym budowaniu kinowego uniwersum, rozstawiało swoje piony i rozegrało nimi nie lada partyjkę ukoronowaną tegorocznym, trzecim już „Kapitanem Ameryką” i tym trudniej dostawić na pola tej filmowej szachownicy kolejne figury. Zdawałoby się, że historia Stephena Strange''a, dla którego lekiem na strzaskane dłonie i równie połamaną duszę jest studiowanie magii, i który bronić ma naszego świata przed istotami nawet nie tyle zza drugiej, a trzeciej strony lustra będzie – jak niegdyś „Strażnicy galaktyki” – okazją do odrobiny ekstrawagancji. I choć mistyczne podróże tytułowego bohatera rodem z rollercoastera, spektakularne zakrzywianie czasu i przestrzeni oraz inne zaklęcia faktycznie wyglądają imponująco (szczególnie na ekranie IMAX; około godziny filmu nakręcono specjalnymi kamerami), tak rdzeń fabularny nie odbiega od z lubością eksploatowanego przez Marvel tematu dorastania do odpowiedzialności i odkupienia przewin. Doktor Strange, człowiek z głęboką rysą, którą musi zaszpachlować poprzez akceptację tego, że świat nie jest jego piaskownicą, a ludzie foremkami, staje się bowiem bohaterem niejako przy okazji, pod przymusem, peleryna sama zarzuca mu się na ramiona (dosłownie!), jego heroizm jest poniekąd efektem ubocznym egoistycznego dążenia do naprawy naruszonego status quo. Rzecz jasna sytuacja stopniowo ulega zmianie i Strange staje się figurą mesjanistyczną, kimś na kształt zbawiciela ludzkości skłonnego do najwyższych poświęceń, co gładko łączy się z mistycznym fundamentem filmu. Szkoda tylko, że Scottowi Derricksonowi albo zabrakło ikry, albo Marvel nalegał na kurczowe trzymanie się wypracowanej formuły, bo film biegnie wydeptanym przez poprzednie odsłony MCU torem, nieśmiało tylko zbaczając z ustalonej już dawno temu ścieżki. I niech ta konstatacja posłuży za najpoważniejszy zarzut pod adresem „Doktora Strange''a”; jest on zbyt asekuracyjny, i to wtedy, kiedy Marvel może sobie pozwolić na ryzyko bez... ryzyka (sic!). Na następny rok prócz sequeli studio szykuje film z Czarną Panterą, który ma szansę ruszyć z kopyta, bez powielania typowej dla wytwórni ekspozycji, bo postać jest już publiczności znana, a sama historia popchnie naprzód wydarzenia nieuchronnie prowadzące do punktu kulminacyjnego bieżącej Fazy, czyli kolejnych dwóch części „Avengers”. Czyli nie zmieniło się nic, nadal kalendarz kinomana układany od jednego filmu Marvela do drugiego. Jeszcze długo się to nie zmieni."
http://film.wp.pl/doktor-strange-marvel-na-kwasie-recenzja-blu-ray-6108027708860033a,"“Doktor Strange”: Marvel na kwasie [RECENZJA BLU-RAY] Humor, wizualne fajerwerki i sztuki walki. Marvel z Disneyem ponownie udowadniają, że najlepszymi ekranizacjami komiksów wcale nie są sztampowe superbohaterskie młócki. „Doktor Strange” to bez cienia wątpliwości ta sama półka co „Strażnicy Galaktyki” czy „Ant-Man”.  Przekonacie się o tym, sięgając po Blu-ray wypełniony po brzegi dodatkami.  W dodatku „Marvel: Faza 3” – zapowiedź” producent Kevin Feige zdradza, że zakusy na sfilmowanie przygód czarodzieja trwały od premiery pierwszego „Iron Mana”. Blisko dekada to szmat czasu, patrząc jednak na komiksowy pierwowzór, nie ma się czemu dziwić. Na początku lat 60. Stan Lee i Steve Ditko stworzyli serię już wtedy daleko wykraczającą poza ofertę ówczesnego rynku. Magia, mistycyzm, newage''owe mumbo jumbo i psychodeliczne rysunki pasujące bardziej do kwasowego tripu Timothy’ego Leary’ego niż kolejnej historyjki dla nastolatków. Przeniesienie komiksu na ekran przy jednoczesnym dochowaniu wierności oryginałowi i nadaniu formy zjadliwej do masowego widza wydawało się misją samobójczą. Zwłaszcza, że reżyserię powierzono facetowi z drugiej ligi. Paradoksalnie Scott Derrickson, autor przeciętnych horrorów (m.in. „Hellraiser V: Wrota piekieł” czy „Sinister”) i fatalnego remaku „Dnia, w którym zatrzymała się Ziemia”, okazał się czarnym koniem studia.  Wizualnie „Doktor Strange” to najbardziej bezkompromisowy film z dotychczasowych ekranizacji Marvela, garściami czerpiący z psychodelicznej spuścizny takich rysowników jak wspomniany Ditko, Frank Brunner czy Paul Smith. Podobnej ekstrawagancji zabrakło nieco scenariuszowi, ale na szczęście świetnie obsadzeni aktorzy (Benedict Cumberbatch to absolutny strzał w dziesiątkę), wyraziste postacie, skrzące dowcipem dialogi oraz humor sytuacyjny (także slapstick!) z powodzeniem niwelują sztampowość historii, którą widzieliśmy już wiele razy. Więcej o filmie przeczytacie w recenzji nieocenionego Bartosza Czartoryskiego. Przy takich tytułach jak “Doktor Strange” można być pewnym, że Galapagos Films nie zejdzie poniżej poziomu zachodniej edycji. I tak jest tym razem. Do wyboru mamy trzy wersje Blu-ray: 2D, 3D+ 2D oraz 3D+2D w steelbooku. Na wszystkich znajdziemy te same parametry techniczne oraz materiały dodatkowe – a tych jest w bród. Największe wrażenie robi godzinny making-of, który możemy obejrzeć albo w całości, albo wybierając interesujący nas aspekt (m.in. charakterystyka bohaterów,  choreografia, kostiumy itp.). Jest tu wszystko, czego oczekujemy od tego typu materiału: mnóstwo zakulisowych ujęć z planu, rozmowy ze wszystkimi świętymi (od reżysera i producenta na obsadzie i kostiumografce kończąc), tony informacji dotyczących przygotowań i samego procesu powstawania filmu. Jest trochę o komiksie, trochę o historii postaci i obawach związanych z ekranizacją. Możemy również z bliska poznać lokacje, podejrzeć dekoratorów przy pracy czy zobaczyć, jak Benedict Cumberbatch był maltretowany podczas kręcenia niektórych scenach akcji.   Na dysku znalazła się również druga część rewelacyjnej krótkometrażówki „Team Thor” (4:38), z Chrisem Hemsworthem w roli Asgardczyka wiodącego życie „w cywilu”. Ponadto możemy obejrzeć sceny  rozszerzone/ niewykorzystane ( 7:52), wygłupy na planie (4:12) oraz porządkujący, siedmiominutowy materiał wyjaśniający czym jest Faza 3 filmów Marvela i jak rysuje się  przyszłość marki w najbliższych latach. Dla największych fanów przygotowano także możliwość obejrzenia filmu z komentarzem reżysera (niestety bez polskich napisów).    „Doktor Strange” to nie tylko jedna z najlepszych adaptacji komiksu Domu Pomysłów. To świetnie zagrane i przede wszystkim dowcipne kino fantasy, jakiego ostatnimi czasy próżno szukać na ekranach. Wydanie Blu-ray prezentuje się równie wyśmienicie i na pewno sprawi niemałą frajdę nie tylko fanom Marvela. Zakup obowiązkowy, zwłaszcza, że „Doktor Strange” to film z gatunku tych, do których wielokrotnie się wraca.    Parametry techniczne: 2.39:1 (panoramiczny), 1080p High Definition, angielski DTS-HD High Resolution 5.1, polski dubbing Dolby Digital 5.1, polskie napisy (film oraz dodatki). Blu-ray z „Doktorem Strangem” obsługiwany jest przez urządzenia odtwarzające filmy w regionie B."
http://film.wp.pl/na-co-isc-do-kina-ghost-in-the-shell-american-honey-dalida-6107010443974785a,"Na co iść do kina: ""Ghost in the Shell"", ""American Honey"", ""Dalida"" W kinach wysyp świetnych filmów. Co wybrać? W programie #DzieńDobryWP krytyk filmowy Łukasz Knap omówił trzy najważniejsze premiery tygodnia ""Ghost in the Shell"", ""American Honey"", ""Dalida""."
http://film.wp.pl/dalida-nieznosny-ciezar-bytu-recenzja-6106779887450241a,"“Dalida”: nieznośny ciężar bytu [RECENZJA] Zanim połknie 120 tabletek nasennych i wypije whisky, zostawi na biurku kartkę: „Życie stało się dla mnie nie do zniesienia. Wybaczcie mi”. Co doprowadziło do samobójstwa piosenkarkę, która była uznana za jedną z najbardziej wpływowych osób we Francji i sprzedała ponad 170 mln nagrań? Film “Dalida. Skazana na miłość” daje kilka wskazówek do odpowiedzi na to pytanie. Chyba nie było na świecie artystki, które częściej mówiłyby, że pragnie miłości, niż Dalida. Jednak w życiu urodzonej w Kairze francusko-włoskiej piosenkarki Eros trwał w nierozłącznym uścisku z Tanatosem. Przed nią na swoje życie targnęło trzech jej mężczyzn: śpiewak Luigi Tenco, Richard Chanfray i były mąż Lucien. Przypadek? Wyreżyserowany przez Lisę Azuelos film śledzi biografię Dalidy od urodzenia po samobójczą śmierć. Chciałoby się, żeby reżyserka na chwilę przystopowała, pokazała któryś z etapów jej życia bardziej szczegółowo, bez pospiesznego przeskakiwania z wątku na wątek. Ale coś za coś, bo w zamian dostajemy solidny przegląd kilku twarzy artystki, bogatego repertuaru muzycznego z evergreenami takimi jak “Parole, Parole” czy “Bang Bang” i niezliczonych wizerunków scenicznych. Filmowi daleko do wybitności. “Dalida” to klasyczny film biograficzny, grzeszy banalnym montażem, zestawiającym piosenki z życiem artystki. Ale świetną robotę wykonali kostiumograf, scenograf i operator. Zmieniające się dekady i style znalazły odzwierciedlenie w zdjęciach. Bardzo dobrze w głównej roli wypadła włoska aktorka Sveva Alviti, uderzająco podobna do Dalidy. “Dalida. Skazana na miłość” stawia wiele pytań, na które widz sam musi poszukać odpowiedzi. Rozbudza ciekawość, zachęca do sięgnięcie po biografię piosenkarki i to jest jego największy atut. Ocena 6/10Łukasz Knap"
http://film.wp.pl/andrea-arnold-ameryka-nie-jest-krajem-dla-ludzi-ktorzy-nie-maja-szczescia-wywiad-6106235483583617a,"Andrea Arnold: Ameryka nie jest krajem dla ludzi, którzy nie mają szczęścia [WYWIAD] - Pomyślałam, że jeśli kiedykolwiek miałabym zrobić film w Ameryce, to chciałabym opowiedzieć właśnie o tych na poły bezdomnych nastolatkach, które w drodze szukają szczęścia i próbują stworzyć sobie alternatywny dom - mówi Andrea Arnold, jedna z najwybitniejszych angielskich reżyserek. Ma na koncie Oscara za krótkometrażową “Osę” i trzy nagrody w Cannes za “Red Road”, “Fish Tank” i najnowszy film “American Honey”, który wchodzi do kin 31 marca. W rozmowie z Łukaszem Knapem opowiada o swojej wielkiej podróży do Stanów Zjednoczonych i amerykańskich ""jednorazówkach"", nastolatkach żyjących z dnia na dzień z obwoźnej sprzedaży prenumerat gazet. Łukasz Knap: Co ciebie, rodowitą Angielkę, skusiło, żeby nakręcić film w Ameryce?
Andrea Arnold: Jako młoda dziewczyna wychowałam się na amerykańskiej kulturze. Hollywoodzkie filmy była ważną część mojego dorastania, fascynowały mnie olbrzymie Cadillaki i nigdy nie mówiłam “nie” Coca-Coli. Ale z tyłu głowy zawsze miałam świadomość, że Ameryka to wielki kraj, o którym nic nie wiem. Bohaterowie twojego nowego filmu są rewersem amerykańskiego snu. Dzieciaki, które pokazujesz, dostały od tej “wielkiej” Ameryki kopniaka. Dlaczego zajęłaś się właśnie nimi?
- Ktoś podesłał mi link do artykułu w “New York Timesie” o dzieciakach, które jeżdżą od miasta do miasta i sprzedają prenumeraty magazynów. Chodzą po domach i tak naprawdę sprzedają ludziom siebie i swoją historię, mniejsza o to, że często kompletnie zmyśloną. Pomyślałam wtedy, że jeśli kiedykolwiek miałabym zrobić film w Ameryce, to chciałabym opowiedzieć właśnie o tych na poły bezdomnych nastolatkach, które w drodze szukają szczęścia i próbują stworzyć sobie alternatywny dom. Miałam dość wyidealizowany obraz Ameryki, ale pomyślałam, że w jakiś sposób te dzieciaki stworzyły subkulturę, która mogła zaistnieć tylko tam. Ameryka stwarza utalentowanym i pracowitym ludziom wielkie szanse, ale potrafi też naprawdę dopiec tym, którzy nie mieli łatwego startu, choćby brakiem publicznej służby zdrowia. Pomyślałam wtedy, że to nie jest kraj dla ludzi, którzy nie mają szczęścia. Od przeczytania reportażu do nakręcenia filmu jest długa droga.
- Tak, ale ten temat tak często do mnie wracał, że bardzo chciałam wsiąść do minibusa z tymi dzieciakami i spojrzeć na ten kraj z ich perspektywy. Sposób, w jaki żyły i zarabiały pieniądze, nie dawał mi spokoju i kazał zastanowić się nad Ameryką jako wielkim systemem, który odwraca się plecami od najsłabszych. Odbyłam wiele samotnych podróży, podczas których wiele nauczyłam się o tym kraju. Zrobienie tego filmu zabrało mi naprawdę dużo czasu.  Gdzie spotkałaś swoich bohaterów?
- Właściwie powinieneś zapytać, gdzie ich nie spotkałam. W najróżniejszych miejscach: na plaży, w okolicach supermarketów i na stacjach benzynowych. Niektórzy żyją tak od wielu lat. Podczas jednej podróży usłyszałam, jak ktoś mówi o nich “jednorazówki”. Oburzało mnie to. Niektórzy nazywają ich żebrakami. Ja nigdy tak o nich nie pomyślałam. Ton twojego filmu wcale nie jest szokujący. Patrzysz na swoich bohaterów bardzo ciepło.
- Bo to są bardzo ciekawi ludzie. Przedsiębiorczy i odważni. Podziwiam ich upór, umiejętność podejmowania wysiłku i ryzyka, który łączy się z nieustannym byciem w drodze. Wszystko to chciałam pokazać w swoim filmie. Te dzieciaki wywodzą się z różnych środowisk, ale większość doświadczyła w swoim życiu czegoś bardzo złego. Ale mimo przeciwności losu nie brakuje im siły, żeby zmieniać swoje życie na lepsze, nawet jeśli z boku może się wydawać, że nie robią nic innego, tylko balangują. W swoich filmach często zatrudniasz naturszczyków. Co daje ci nieprofesjonalny aktor, czego nie może ci dać aktor przyzwyczajony do kamery?
- Dobry aktor potrafi zagrać wszystko, ale zawsze cenię sobie aktorów, których doświadczenie życiowe jest w jakiś sposób bliskie historii, którą opowiadam. Opowiadam raczej kameralne historie i zależy mi na aktorach, którzy nie mają w sobie cienia maniery, którzy nie będą musieli podejmować wysiłku, żeby odnaleźć się w moim świecie i zachowywać się autentycznie. Sashę Lane spotkałaś przypadkiem. Co miała w sobie ta dziewczyna, że postanowiłaś powierzyć jej pierwszoplanową rolę tuż przed rozpoczęciem zdjęć?
- Jest niesamowita. Odważna i bardzo mądra. Gdy ją poznałam, była w drodze do domu. Podobało mi się, że umiała o siebie zadbać, zadawała wiele pytań, wiedziałam, że dzięki temu nie wystawię jej na żadne ryzyko i nie skrzywdzę każąc grać odważne sceny, których w filmie nie brakuje. Gdy opisujesz Sashę, mam wrażenie, że tak naprawdę mówisz o sobie.
- (śmiech) O tym nie pomyślałam. Sama nie wiem. Trudno jest mówić mi o sobie. Jak czułaś się w czasie tej podróży, którą był ten film? To raczej nie była łatwa podróż.
- Masz rację, zdjęcia były ekstremalne, nigdy wcześniej nie zrobiłam czegoś równie trudnego. Poszliśmy na żywioł. Oczywiście staraliśmy się, żeby było bezpiecznie, żeby nikomu nie stała się krzywda w czasie zdjęć, ale nie mogłam ich mieć całkiem pod kontrolą. Większość z nich nie tylko nigdy wcześniej nie grała, ale także nigdy nie latała samolotem i nie podpisała prawdziwej umowy o pracę. To była dla nich wielka sprawa. Dzieciaki potrzebowały czasu, żeby oswoić się z kamerą, a z drugiej strony czasu było mało, bo mieliśmy ograniczony budżet. Nasza wspólna podróż nie mogła trwać w nieskończoność. Miałaś 53 lata, gdy wsiadłaś do minibusa z tymi dzieciakami. Spędziłaś z nimi bardzo dużo czasu, nie przeszkadzała ci tak duża różnica wieku?
- Różnimy się, to jasne, ale gdybym straciła w sobie młodego ducha, czułabym, że jestem jedną nogą w grobie, a w każdym razie, gdybym go nie miała, na pewno nie robiłabym tego, co robię. Rozmawiał Łukasz Knap"
http://film.wp.pl/american-honey-jazda-bez-trzymanki-recenzja-filmu-andrei-arnold-6106663103370881a,"“American Honey”: jazda bez trzymanki. Recenzja filmu Andrei Arnold Hipnotyczna podróż na haju przez amerykańskie rubieże, pokazane na wielkim ekranie jak nigdy wcześniej. W “American Honey” oglądamy Amerykę bez różowych okularów Hollywoodu. Andrea Arnold pokazuje z czułością i bez osłonek słodko-gorzką balangę dzieciaków, które nie załapały się na amerykański sen. “Zarobisz kasę i zabawisz się. Jedź z nami”. Tak wygadany przystojniak Jake (Shia LaBeouf) zachęca osiemnastoletnią Star (znakomita debiutantka Sasha Lane) do przyłączenia się do jego paczki przyjaciół. Plan jest taki. Będą jeździć od miasta do miasta, od domu do domu i sprzedawać prenumeraty magazynów. Nikt nie chce kupować ich gazet, ale tak naprawdę dzieciaki - zbieranina wyrzutków z amerykańskich nizin społecznych - sprzedają swoje historie. Każdy sposób dobry, byle wysępić kilka dolarów w zamian za łzawą opowieść o złamanym życiorysie i marzeniach o studiach. Star nie ma nic do stracenia. Dziewczyna, osierocona przez mamę ćpunkę, molestowana w domu przez ojczyma wsiada do busa i rusza w drogę. Nikt w domu nie będzie za nią tęsknił.  Ameryka nie jest krajem dla ludzi, którzy nie mają szczęścia - mówi reżyserka Andrea Arnold. Ci, którym się nie powiodło - bo mieli na przykład gorszy start, tak jak Star i jej nowi znajomi z minibusa - nie mają dostępu do służby zdrowia, bo ich na nią zwyczajnie nie stać, podobnie jak na kosztujące majątek studia. Marzenia o normalnej pracy i szczęśliwym domu są odległą, nieosiągalną fatamorganą, równie złudną jak myśl, że dorobią się kokosów, sprzedając magazyny, których nikt nie chce kupować. “American Honey” trwa ponad 2,5 godziny i nigdy się nudzi, bo jest podróżą przez Amerykę, jakiej filmowcy nie chcą pokazywać: bezludne pejzaże, poprzecinane autostradami i przydrożnymi stacjami benzynowymi, supermarketami, zajazdami dla ciężarówek i zapomnianymi motelami rodem z “Psychozy”. W tej scenografii można łatwo nakręcić smutną, dokumentalną opowieść o straconych nadziejach, ale Arnold nie idzie na skróty, nie ulega kliszom i nie rzuca łatwych oskarżeń. “American Honey” jest afirmacją młodzieńczej energii, która wbrew przeciwnościom znajduje ujście w niekończącej się podróży. Kino drogi? Tak, ale nieoczywiste, bo łączące dramat o dojrzewaniu, dokument i... film przyrodniczy w estetyce wideoklipu podbitego tłustym beatem czarnego rapu. Reżyserka z pasją odkrywa skrawki dzikiej przyrody na wybetonowanych terenach, jakby chciała w ten sposób udowodnić, że pęd życia przezwycięży każdą przeszkodę. Siła ""American Honey"" w dużej mierze opiera się na aktorach, naturszczykach, których reżyserka poznała w czasie swoich podróży po Ameryce. Arnold nie cenzuruje ich dialogów i nie pudruje, żeby lepiej wyglądali. Kamera uwielbia grającą główną rolę debiutantkę Sashę Lane, talent na miarę Katie Jarvis z “Fish Tank”. Zresztą oba tytuły, mimo oczywistych formalnych różnic, wiele łączy, przede wszystkim opowieść o dojrzewaniu, czasie równie ekscytującym, co niebezpiecznym. Przez cały film towarzyszy nam obawa, że dorastającą dziewczynę spotka coś złego, ale lęk graniczy z pewnością, że da sobie radę. W końcu jest Gwiazdą. Ocena 8/10Łukasz Knap"
http://film.wp.pl/whitewashing-czyli-wybielanie-na-ekranie-te-role-na-przestrzeni-dekad-wywolywaly-skrajne-emocje-6103427433235585a,"Whitewashing, czyli wybielanie na ekranie. Te role na przestrzeni dekad wywoływały skrajne emocje „Whitewashing” to termin zyskujący z każdym rokiem na popularności, choć jest w użyciu już od dość dawna. Opisuje zresztą proceder, który istniał zanim jeszcze wymyślono dla niego jakąś chwytliwą nazwę, w zasadzie od zarania kina: zatrudnianie białych aktorek i aktorów do ról przeznaczonych dla przedstawicieli innych ras czy mniejszości etnicznych. Dawniej, za kinowych rządów „Narodzin narodu” i podbojów Rudolfa Valentino, któremu biała cera nie przeszkadzała we wcielaniu się w arabskich szejków, było to powszechnie akceptowalne. Obecnie jest zdecydowanie piętnowane, choć mimo wszelkich kampanii społecznych ciągle pojawia się sporo filmów „wybielających” w celach komercyjnych postaci, które białe być nie powinny. Najwięcej kontrowersji wzbudza obecnie kwestia obsadzenia Scarlett Johansson
 – aktorki, której kolor skóry pozwala w teorii na granie wyłącznie białych postaci – w głównej, przeznaczonej dla Azjatki roli w aktorskim remake''u japońskiego anime „Ghost in the Shell”. Choć filmu jeszcze praktycznie nikt nie widział, więc nie wiadomo, czy twórcy w jakiś sposób nie uargumentowali takiej zmiany, obraz w reżyserii Ruperta Sandersa jest wyjątkowo negatywnie oceniany przez wielu widzów. Do tego stopnia, że w sieci pojawiła się petycja, w której zażądano usunięcia aktorki z filmu.  Johansson dołączyła tym samym do grona takich gwiazd kina jak Fred Astaire, John Wayne, Yul Brynner, Katharine Hepburn, Charlton Heston, Jake Gyllenhaal czy Johnny Depp. Przedstawiamy dziesięć „wybielonych” ról, które na przestrzeni dekad wywoływały skrajne emocje. Tilda Swinton – „Doktor Strange”, 2016 r. Zaczynamy od sprawy dosyć niedawnej, bo dotyczącej zeszłorocznego hitu ze stajni Disneya i Marvela, w którym Tilda Swinton wcieliła się w Przedwiecznego, tajemniczą i mistyczną postać, będącą przewodnikiem tytułowego bohatera. Dla reżysera Scotta Derricksona zmianą na lepsze było zrobienie z Przedwiecznego, oryginalnie tybetańskiego mnicha, postaci silnej kobiety. Natomiast prawda jest taka, że wiele azjatyckich aktorek wypadłoby w tej roli po prostu lepiej. Rooney Mara – „Piotruś. Wyprawa do Nibylandii”, 2015 r. W tym przypadku decyzja o obsadzeniu Rooney Mary zdawała się być podyktowana nawet nie jej popularnością, lecz brakiem zdroworozsądkowego myślenia. Drugoplanowa rola Tygrysiej Lilii mogłaby dać jakiejś rdzennej Amerykance szansę na zabłyśnięcie w kinie, natomiast Mara marnuje się na ekranie i wygląda wprost kuriozalnie. Szczególnie w kolorowych strojach i efektownym makijażu, które mają odwracać uwagę od faktu, że Tygrysia Lilia jest z jakiegoś powodu biała. Joel Edgerton, John Turturro i Sigourney Weaver – „Exodus: Bogowie i królowie” Ridley Scott wyjaśniał w wywiadach, że gdyby zatrudnił do głównej roli jakiegoś nieznanego egipskiego aktora, nie dostałby ponad stu milionów dolarów na realizację swego widowiska. Sęk w tym, że gwiazdą filmu był Christian Bale, a Joel Edgerton, grający Ramzesa II, nie ma aż takiej siły przebicia. W „Exodusie” pojawiają się także bardziej uznane nazwiska, John Turturro i Sigourney Weaver, oboje w „odpowiedniej charakteryzacji”, ale są zepchnięte na daleki drugi plan. Mickey Rooney – „Śniadanie u Tiffany''ego”, 1961 r. Jeden z najbardziej znanych i kontrowersyjnych przykładów: oto niezwykle popularny biały amerykański aktor zagrał mocno drugoplanową rolę irytującego Japończyka, do której można było zatrudnić dziesiątki azjatyckich wykonawców. Nawet w latach 60. było to możliwe i wykonalne. Filmowcy postanowili jednak przykryć białe rysy Rooneya toną charakteryzacji i dorzucić w pakiecie sztuczną szczękę, żeby udowodnić, że jak się chce, to się da. Tym razem się nie dało. Natalie Wood – „West Side Story”, 1961 r. Gdyby film Roberta Wise''a nie dostał dziesięciu Oscarów i nie stał się klasykiem amerykańskiego kina, kwestia „wybielania” postaci byłaby znacznie bardziej znana. W końcu Natalie Wood, Amerykanka z domieszką ukraińskiej krwi, wcieliła się w Portorykankę, prezentując się dosyć topornie na tle grającej drugie skrzypce Rity Moreno, która faktycznie urodziła się w Portoryko. Magia i czar „West Side Story” sprawiają jednak, że wielu widzów w ogóle nie zwraca na to uwagi. Max Minghella – „Social Network”, 2010 r. Minghella pojawia się w różnych zestawieniach ze względu na status filmu, ale trudno zaprzeczyć, że angielski aktor o włosko-chińskim rodowodzie był dziwnym wyborem do roli amerykańskiego studenta Harvardu o hinduskich korzeniach. Divya Narendera to dodatkowo postać drugoplanowa, więc doprawdy trudno zrozumieć, dlaczego nie zatrudniono aktora pasującego do roli, skoro na plakatach „Social Network” promowali i tak Jesse Eisenberg, Andrew Garfield i Justin Timberlake. Peter Sellers – „Przyjęcie”, 1968 r. Legendarny aktor zagrał w filmie Blake''a Edwardsa (również reżysera „Śniadania u Tiffany''ego”) nieznanego hinduskiego aktora, który został zaproszony przypadkiem na luksusowe hollywoodzkie przyjęcie. W rezultacie doszło do wielu zabawnych sytuacji, w których „zrobiony na brązowo” Sellers czuł się jak ryba w wodzie, niemniej film wywołał w różnych środowiskach ogromne oburzenie. Co ciekawe, spodobał się wielu hindusom, między innymi premier Indirze Gandhi.  Emma Stone – „Witamy na Hawajach”, 2015 r. Świeżo upieczona laureatka Oscara zaliczyła kuriozalny występ w nieudanym komediodramacie Camerona Crowe''a, wcielając się w Alison Ng, która wedle scenariusza ma chińskie i hawajskie korzenie. Film dotyczy zresztą wagi tradycji i podkreśla piękno lokalnej (czytaj: nie białej) społeczności, więc obsadzenie Stone było tym dziwniejsze. Tym bardziej, że rola nie była główną, więc można było pokusić się o zatrudnienie aktorki nieco bardziej pasującej do postaci. Laurence Olivier – „Otello”, 1965 r. Laurence Olivier był jednym z najwybitniejszych aktorów szekspirowskich, wypadł więc doskonale w roli Otella, mimo że jest to jedna z najsłynniejszych czarnoskórych postaci literackich. Olivier zagrał go z „czarną” charakteryzacją na całym ciele. Krytycy byli zadowoleni, biali widzowie przeważnie również, natomiast nie dało się uniknąć wrzawy. Tym bardziej, że czarnoskóry Sidney Poitier dostał miesiące wcześniej Oscara za rolę w „Polnych liliach”, zmieniając bieg historii kina. Ben Affleck – „Operacja Argo”, 2012 r. Cała sprawa trochę ucichła po przyznaniu „Operacji Argo” Oscara w kategorii „Najlepszy film”, niemniej jednak prawda jest taka, że Ben Affleck obsadził się w roli agenta CIA o meksykańskich korzeniach. W gruncie rzeczy ciemniejszy kolor skóry stał się sporym atutem Tony''ego Mendeza w Iranie, gdzie doszło do akcji, o której opowiada film. Affleck sprawdził się aktorsko, ale wielu widzom nie podobał się podskórny przekaz: to biali Amerykanie znowu uratowali sytuację."
http://film.wp.pl/ghost-in-the-shell-bez-pazura-ale-za-to-jak-ten-film-wyglada-recenzja-6106287189738625a,"“Ghost in the Shell”: Bez pazura, ale za to jak ten film wygląda! [RECENZJA] Recenzja ""Ghost in the Shell"". Będą krzyczeli: za mało filozoficzny, za bardzo aktorski, zbyt biała Scarlett! Ale kiedy opadnie pierwszy kurz, nawet fanatyczni wyznawcy kultu “Ghost in the Shell” będą musieli oddać amerykańskiemu remake''owi, że nie stracił ducha pierwowzoru. Brakuje mu charakteru i głębi japońskiej animacji, bawią w nim uproszczone dialogi, ale nadrabia stroną audiowizualną. Świat wykreowany na potrzeby tego filmu wbija w fotel.  Jeśli japoński “Ghost in the Shell” jest animowanym traktatem filozoficznym, to amerykańską wersję należy określić dziełem popularyzatorskim. To filmowy odpowiednik dziełka Sartre''a “Egzystencjalizm jest humanizmem”, wstępu do egzystencjalizmu dla opornych. Najtrudniejsze kwestie Miry Killian - hybrydy człowieka i maszyny - są powtarzane kilka razy, na wypadek gdyby mniej lotny lub uważny widz zapomniał, co powiedziała główna bohaterka. Mira zadaje sobie pytania o możliwość wolności w świecie zdominowanym przez sztuczną inteligencję, korporacje oraz grupy przestępcze wykorzystujące sieć neuronową do własnych celów. Rupert Sanders zrobił bryk z oryginału, ale nie obraża inteligencji fanów. Nowy ""Ghost in the Shell"" zachwyca stroną wizualną, podkreślająca płynność pomiędzy światem realnym i wirtualnym. Obraz rzeczywistości po kolejnych etapach cyfrowej rewolucji oraz integracji Zachodu ze Wschodem, budzi jednocześnie zachwyt i grozę. W scenariuszu realizują się wszystkie czarne scenariusze dotyczące wpływu technologii na życie nowoczesnego społeczeństwa, coraz bardziej przypominającego dziwną amorficzną strukturę, składającą się nie tyle z ludzi, ile pikseli. Na plus trzeba oddać filmowi, że zachowuje klimat japońskiej animacji: jest mroczny, bywa szorstki, ma momenty przestoju. Ale zdecydowanie nacisk położono na sceny akcji, efektowne strzelaniny i rozwałkę. W tym względzie naprawdę trudno zarzucić coś twórcom, chociaż większe w tym zasługi operatora, scenografa, specjalistów od CGI i choreografa niż reżysera. Wiele gromów spotkało ten film za “whitewashing”, czyli “wybielenie” obsady. Powierzenie głównej roli Scarlett Johansson było marketingowym pójściem na łatwiznę, z drugiej strony, niczego w jej kreacji nie brakuje i wypada bardzo przekonująco, gdy w Mirze rodzi się potrzeba buntu. Nie można od niej oderwać wzroku. Poza tym, świat w “Ghost in the Shell” jest tak płynny - mieszają się w nim kultury, rasy, płcie, gatunki - że nie sposób zarzucić mu faworyzowanie białej rasy, zwłaszcza, że w obsadzie wyróżnia się reżyser Takeshi Kitano, weteran japońskiego kina gangsterskiego w wyrazistej roli dyrektora Sekcji 9 Aramakiego. Jeśli coś można zarzucić temu filmowi, to brak autorskiego charakteru, pazura i głębi. Ale ma znakomite tempo, zachwyca obłędną kolorystyką. Nie ma wątpliwości co do jednego, należy zobaczyć go w kinowych warunkach. Żadne kino domowe nie udźwignie efektów specjalnych, które podczas trójwymiarowej projekcji - dosłownie - wylewają się z ekranu (tak w każdym razie było w kinie IMAX). Nie warto oszczędzać na biletach, bo jakość projekcji w przypadku tego filmu ma znaczenie. Ocena 7/10
Łukasz Knap"
http://film.wp.pl/trolle-to-jest-odlot-recenzja-6053698708697729a,"“Trolle”: to jest odlot! [RECENZJA] Najbardziej odjechany filmy animowany, jaki zobaczycie w tym roku w kinach. Dla dzieci “Trolle” będą niewinną bajką o przepełnionych radością rozśpiewanych kolorowych stworkach, które stają ramię w ramię przeciwko żarłocznym gigantom. Ale dorośli też nie będą się nudzić, bo widziane dorosłymi oczami nowe dzieło twórców “Shreka” są psychodeliczną jazdę bez trzymanki, którą ogląda się jak Smerfy na odlocie. Życie Trolli przypomina spełniony sen hippisów o szczęśliwej komunie, żyjących w harmonii i miłości na łonie natury. Te małe stworki uwielbiają śpiewać i przytulać się, nie lubią samotności i nie jedzą mięsa. Po prostu najszczęśliwsze stworzenia na planecie. Wszystko od scenariusza po kolorystykę i scenografię służy przedstawieniu fantazji o raju na ziemi. Tak jak Smerfy mają Gargamela, tak Trolle mają Bergenów. W strasznych mieszkaniach żyją straszni Bergenowie. Szarzy ze smutku i niezdrowego jedzenia, którym zapychają sobie żołądki. Weźcie górnicze przedmieścia Katowic, pomnóżcie przez dziewiętnastowieczną Łódź, a uzyskacie obraz krainy, w której żyją te zgnuśniałe potwory. Krótką chwilę przyjemności zapewnia im tylko zjedzenie Trolla. Warto zobaczyć “Trolle” w 3D. Twórcy ze studia DreamWorks Animation stworzyli film, w którym trójwymiar nie odbiera niczego stworzonym z pietyzmem i dbałością o szczegół animacjom, za to pozwala lepiej poczuć magiczny, pulsujący od emocji świat stworków. Siła “Trolli” opiera się na prostym scenariuszu, ale nacisk postawiono na inscenizację, inteligentnie rozpisaną intrygę, postaci i humor. Nad wszystkim góruje psychodeliczna kolorystyka, która żeni estetykę hipisowską i kolory berlińskiej parady techno. Ale rodzice obawiający się wywrotowych treści, mogą być spokojni, odważne opakowanie filmu skrywa zupełnie tradycyjną opowieść o walce dobra ze złem, o tym, że razem można więcej. Na koniec chciałbym pochwalić dystrybutora za udany polski dubbing i adaptację zagranicznych hitów, które wybrał Justin Timberlake, producent muzyczny “Trolli”. Nie było łatwym zadaniem spolszczenie takich utworów jak „Get Lucky” albo “Can''t Stop the Feeling”, ale to karkołomne zadanie udało się na piątkę z plusem. W to mi graj. Ocena 8/10Łukasz Knap"
http://film.wp.pl/trolle-psychodeliczna-animacja-dla-malych-i-duzych-kraina-lodu-moze-sie-schowac-recenzja-blu-ray-6105528499880577a,"„Trolle”: psychodeliczna animacja dla małych i dużych. ""Kraina lodu"" może się schować [RECENZJA BLU-RAY] Najnowszy film DreamWorks  to koronny dowód na to, że słynne studio szprycuje swoich pracowników narkotykami. Jednak patrząc na efekty, nie mam wątpliwości, że powinno się to stać branżową normą. Możecie się o tym przekonać sięgając po edycję Blu-ray „Trolli”, która właśnie trafiła do sklepów. Pomysł przeniesienia na duży ekran przebrzmiałej linii zabawek na pierwszy rzut oka mógł wydawać się karkołomny. Bo choć pokolenie lat 90.  doskonale pamięta kiczowate maszkary z wyłupiastymi oczami, to dla współczesnych kilkulatków Trolle to czysta egzotyka. Nie mogąc liczyć na siłę nostalgii DreamWorks był zmuszony stworzyć kinową markę od podstaw.  Na szczęście reżyserzy Mike Mitchell i Walt Dohrn  nie poszli po linii najmniejszego oporu i nie dali się skusić wizją lukrowanego koszmaru w stylu „Troskliwych Misiów”. W warstwie scenariuszowej nie ma zaskoczeń. „Trolle” to typowa animacja dla najmłodszych, pod płaszczykiem niezbyt skomplikowanej, acz traktującej widza z szacunkiem, fabuły przemycająca ważne życiowe prawdy.  O wyjątkowości filmu stanowi przede wszystkim strona wizualna. Świat Trolli uwodzi surrealistyczną oprawą, dziwacznymi pomysłami i oszałamiającą feerią barw przywołującymi na myśl doznania po zjedzeniu dużej ilości psilocybe semilanceata. Ekstrawagancki efekt osiągnięto m.in. dzięki odważnemu połączeniu różnych animacji – komputerowej oraz poklatkowej, kreatywnie wykorzystującej takie materiały jak filc, włóczka, papier czy plastelina. Jeśli dołożymy do tego mocarną ścieżkę dźwiękową (m.in. hity z repertuaru duetu Simon and Garfunkel, Justina Timberlake’a czy Justice), humor oraz dowcipne dialogi, okaże się, że mimo braku podwójnego kodowania (vide „Shrek”), „Trolle” sprawdzają się w kategorii solidnej rozrywki także dla widzów dorosłych. Więcej o filmie przeczytacie TUTAJ. „Trolle” to jeden z tych filmów, które koniecznie trzeba obejrzeć zarówno z dubbingiem (Polacy zrobili świetną robotę) jak i w oryginale. Obie wersje – angielska (DTS-HD-MA 7.1) oraz polska (DD 5.1) znalazły się na właśnie wydanym przez Imperial Cinepix Blu-rayu. Dodatkowo, jeśli zdecydujemy się na ścieżkę oryginalną, możemy włączyć tryb karaoke albo uaktywnić podczas seansu interaktywne minigry (niestety obie opcje nie posiadają polskich napisów). Na dysku oczywiście znajdziecie także kilkuminutowe materiały dodatkowe, które spodobają się zarówno małym jak i dużym. Obok zwiastunów, krótkich animacji prezentujących filmowe lokacje czy przekomarzanie się głównych bohaterów, znalazły się suplementy zdradzające kulisy produkcji. Na szczególną uwagę zasługuje zwłaszcza segment „The Potion for Stop-Motion”, w którym Priscilla Wong pokazuje swój warsztat i tajniki animacji poklatkowej. Najdłuższym, bo trwającym ponad siedem minut, dodatkiem są sceny usunięte opatrzone dowcipnym komentarzem Mike’a Mitchella i Walta Dohrna. Parametry techniczne: 2.35:1; 16x9, angielski 7.1 DTS-HD- MA, polski DD 5.1 (dubbing). Blu-ray z „Trollami” obsługiwany jest przez urządzenia odtwarzające filmy w regionach A,B i C."
http://film.wp.pl/historia-zabinskich-zasluguje-na-lepszy-film-w-azylu-klisza-goni-klisze-recenzja-6104449249043073a,"Historia Żabińskich zasługuje na lepszy film. W ""Azylu"" klisza goni kliszę [RECENZJA] Ta historia długo czekała na opowiedzenie. W warszawskim ogrodzie zoologicznym w czasie II wojny światowej zamiast dzikich zwierząt schronienie znalazło ponad 300 osób, głównie Żydów z getta. “Azyl” wyciska z tej opowieści najbardziej emocjonujące wątki dotyczące wielkiego ryzyka i bohaterstwa. Nic dziwnego, że zainteresował się nią Hollywood, ale nie warto spodziewać się po tym filmie drugiej “Listy Schindlera”. “Azyl” w perfekcyjny sposób wpisuje się w zgłaszane ostatnio przez rząd zapotrzebowanie na filmy, które pokazują heroiczny aspekt polskiej historii. Bohaterami bez wątpienia byli Jan i Antonina Żabińscy, którzy w czasie wojny na terenie warszawskiego zoo przez kilka lat pod nosem nazistów ukrywali całe rodziny z likwidowanego getta. Nowozelandzka reżyserka Niki Caro postawiła na jasny przekaz. “Azyl” opowiada o ludziach o dobrych sercach, nie potrafiących przejść obojętnie wobec krzywdy bliźnich, masowo mordowanych kilka kilometrów od ich pięknej willi. Z wielu źródeł wynika, że właśnie tacy byli Jan i Antonina Żabińscy, odznaczeni po wojnie medalami Sprawiedliwych wśród Narodów Świata. Ale czy piękna historia o nieskazitelnie dobrych ludziach usprawiedliwia niemiłosiernie ckliwy ton filmu? Można ją było opowiedzieć na wiele sposobów, nawet jak komediodramat o tym, jak sprytni zarządcy zoo robią Niemców w konia. Niestety “Azyl” zbyt często osuwa się w sentymentalny melodramat o poświęceniu. Jeśli pojawia się w nim obraz szczęścia, to w zoo świeci słońce i tygrys w klatce wygląda na szczęśliwego jak kot z reklamy Whiskas. Jeśli akcja rozgrywa się na terenie getta, to widzimy zgwałconą przez roześmianych SS-manów nieletnią dziewczynę z krwią na udach. Klisza goni kliszę. Jeśli coś ratuje ten film, to aktorzy. Jessica Chastain poradziła sobie z trudną rolą bardzo dobrze, mimo braku podobieństwa do Antoniny Żabińskiej, która na zdjęciach wygląda na przystojną, silną dużą i  kobietę, nie mającą raczej wiele wspólnego ze szczupłą dziewczęcą aktorką, ustylizowaną na modelkę z paryskiego żurnala. Zasługuje na medal, bo udało jej się zniuansować emocjonalnie jednowymiarową postać, która targana jest w zasadzie jedną wątpliwością: czy aby nie poświęca się za mało? Nawet nie wiem, w którym momencie przestał przeszkadzać mi jej charakterystyczny akcent, który często sygnalizuje w języku angielskim polską narodowość (nieznośnym przykładem podobnej maniery jest kreacja Zofii Zawistowskiej, granej przez Meryl Streep). Gdyby nie ten ckliwy ton! Gdyby nie naiwne spojrzenie na ogród zoologiczny jako nieomal raj dla zwierząt! Tych “gdyby” pojawia się podczas projekcji zbyt wiele. “Azyl” nie jest katastrofą, ma dobre momenty, ale pozostawia niedosyt, a chwilami irytuje. Nie mam wątpliwości, że ta historia zasługuje na lepszy film. Być może kolejny reżyser nawet wpadnie na pomysł, aby nakręcić go w warszawskim, a nie praskim zoo. Willa Żabińskich przetrwała i czeka na odkrycie filmowców. Szkoda, że w “Azylu” nie ma po niej śladu. Ocena 5/10Łukasz Knap"
http://film.wp.pl/ksiadz-budzi-konsternacje-w-nowym-filmie-smarzowski-strzela-slepakami-6103842366891137a,"“Ksiądz” budzi konsternację. W nowym filmie Smarzowski strzela ślepakami Pazerni, ksenofobiczni i nadużywający władzy. Duchowni w filmach Wojciecha Smarzowskiego nigdy nie są wzorami do naśladowania. W krytycznym obrazie polskiego Kościoła bohater jego nowej etiudy może być odczytany jako antyklerykalna kropka nad i. Oby nie ostatnia, bo “Ksiądz” budzi tyleż apetyt, co rozczarowanie. Smarzowski nie ukrywa, że uwiera go w polskim Kościele brak rozliczenia z pedofilią, ale nie o tym traktuje jego nakręcona dla platformy ShowMax etiuda, którą sam nazywa “filmowym kaszlnięciem”. Określenie o tyle trafne, że film niewiele po sobie zostawia. “Ksiądz” jest małym obrazkiem z życia księdza Jana. Duchowny po stłuczce samochodowej przyjeżdża do obskurnego motelu, który gwiazdki widział tylko na niebie. W jednej chwili rozpoznajemy ponure uniwersum Smarzowskiego: doświetlony neonami pokój z niedziałającym starym telewizorem, wibratorem pod łóżkiem i skrzypiącą szafą, w której bohater znajduje siekierę, stały motyw twórcy “Domu złego”. Jan próbuje oglądać na laptopie piracki film, ale nie ma polskich napisów. W głowie duszpasterza - ubranego w gacie i znoszony podkoszulek - najwyraźniej kotłują się nieczyste myśli: włącza niemieckie porno, po czym je wyłącza. Wyjmuje z kieszeni gruby plik banknotów i modli się… o poczucie humoru. Jest też telefoniczna rozmowa Jana, podczas której wyraża niechęć do oglądania flimu o pedofilii w Bostonie (chodzi najwyraźniej o “Spotlight”) i na tym kończy się antyklerykalne “uderzenie” twórcy “Wołynia” w kościelną instytucję i jego “rozliczenie” z grzechami polskiego kleru. Niewiele, nawet jak na dwudziestominutowy film, będący reklamą internetowej wypożyczalni. Frapujące za to w “Księdzu” są kreacje aktorskie z rolą Arka Jakubika w głównej roli na czele, podobnie jak zalążki satyry i realistyczne przerysowanie świata przedstawionego - estetyczny paradoks, z którego znany jest reżyser “Wesela”. Niewykluczone, że Smarzowskiemu ten krótki metraż służy jako wprawka przed większym filmem, który podobnie rozliczałby nadużycia instytucji kościelnych, jak “Wołyń” temat rzezi wołyńskiej. Kto śledzi doniesienia o aferach pedofilskich i debatę o wpływie Kościoła na życie publiczne, ten wie, że taki film jest bardzo potrzebny i nie pozostaje nam nic innego, tylko kibicować reżyserowi, żeby następnym razem wziął głęboki oddech, naładował kamerę i strzelał ostrymi nabojami, a nie takimi ślepakami jak “Ksiądz”. Ocena 5/10Łukasz Knap"
http://film.wp.pl/osobliwy-dom-pani-peregrine-burton-wrocil-do-formy-recenzja-6044126936310913a,"""Osobliwy dom Pani Peregrine"": Burton wrócił do formy! [RECENZJA] W nowym filmie Tima Burtona pojawia się ważny akcent polski. Dziadek głównego bohatera w czasie wojny walczył w Polsce, gdzie widział “straszne potwory”. Te straszny potwory przewijają się przez cały “Osobliwy dom Pani Peregrine” i jak to bywa u twórcy “Frankenweenie”, są trochę straszne i trochę śmieszne. Burton nakręcił jeden z najlepszych filmów w swoim dorobku. “Osobliwy dom Pani Peregrine” jest dwudziestym siódmym filmem Burtona, który w ostatnich latach nie zasypiał gruszek w popiele. Ale dopiero teraz można powiedzieć, że stworzył film mogący się równać z “Edwardem Nożycorękim” czy “Frankenweenie”. Gotycka w duchu opowieść o sierocińcu, zamieszkanym przez ekscentryczne dzieci posiadające supermoce, jest pochwałą różnorodności i inności. Głównym bohaterem jest Jake (Asa Butterfield), który przyjeżdża z ojcem na tajemniczą walijską wyspę. Dziadek-podróżnik opowiadał mu o niej jako miejscu pełnym ekscentrycznych dzieci, mieszkających w domu pod opieką tytułowej dyrektorki pani Peregrine (Eva Green). Jake wymyka się spod kurateli ojca, sfrustrowanego pisarza, samodzielnie eksploruje wyspę. Jak się okazuje, dziadek wcale nie zmyślał. Dom Pani Peregrine - miejsca akcji bestsellerowej powieści Ransoma Riggsa - okazał się doskonałą pożywką dla bogatej wyobraźni Burtona. Czego tu nie ma? Stary gotycki dom, w którym mieszka gromada dzieci-dziwaków, postacie rodem z powieści Edgara Allana Poe, a wszystko zaprawione turpizmem, w którym pławi się twórca “Sweeneya Todda”. Wszystko w tym filmie, od świetnych aktorów po dopracowaną w najmniejszym szczególe scenografię i kostiumy, jest podporządkowane wielkiej miłości Burtona do tego, co dziwne, inne i osobliwe. Z tej słabości, pasji, a może nawet obsesji kreśli opowieść o dojrzewającym nieśmiałym chłopaku, który uczy się odwagi i obrony swoich przekonań. Nie jest to w twórczości Burtona opowieść nowa, ale opowiedziana z dawno niewidzianą u niego brawurą, bez ukłonów w stronę najmłodszych dzieci, dzięki czemu film docenią także dorośli widzowie. “Osobliwy dom Pani Peregrine”, pomijając może kurtuazyjne, niezbyt przekonujące zakończenie, jest świetnie napisany i ma doskonały rytm. To opowieść z morałem, ale z jakim! Otóż film uczy o tym, że nasze niektóre wady są dużo bardziej interesujące od naszych niektórych zalet. Brzmi chyba nieźle? Ocena 7/10 Łukasz Knap"
http://film.wp.pl/osobliwy-dom-pani-peregrine-tim-burton-i-morze-dodatkow-recenzja-blu-ray-6103752293909633a,"„Osobliwy dom Pani Peregrine”: Tim Burton i morze dodatków [RECENZJA BLU-RAY] Niemal dwie godziny naprawdę sensownych dodatków, świetne parametry techniczne, a w bonusie wersja filmu w 3D. Tak prezentuje się edycja Blu-ray „Osobliwego domu Pani Peregrine”, która niedawno trafiła do sprzedaży. Powiedzmy sobie szczerze. To najlepszy film Tima Burtona od czasów „Wielkiej ryby” z 2003 roku. Wystarczyło nie dzwonić do Johnny’ego Deppa, pozbyć się Heleny Bonham Carter i sięgnąć po jeden z bestsellerów dla dzieci, który przez kilkadziesiąt tygodni okupował listę „The New York Timesa”.  W ekranizacji powieści Ransoma Riggsa znajdziecie wszystkie wyznaczniki stylu Burtona – fascynację gotykiem, lekką makabrę, czarny humor oraz odmienianą przez wszystkie przypadki afirmację odmienności. W zderzeniu z przygodową fabułą i koncertowo dobraną obsadą – oprócz dzieciaków i Evy Green na ekranie pojawiają się m.in. Terence Stamp i Rupert Everett - ""Osobliwy dom Pani Peregrine"" jawi się jako sensowna alternatywa dla filmów o Harrym Potterze czy Percym Jacksonie. Choć trzeba dodać, że ze względu na kilka scen absolutnie nie nadaje się dla widzów poniżej 12 roku życia.  Oczywiście Burton nie uniknął potknięć. Film jest stanowczo za długi (127 min) i nierówny – ekspozycja ciągnie się w nieskończoność, a akcja nabiera tempa dopiero pod koniec drugiego aktu. Na osłodę reżyser serwuje w finale spektakularny hołd dla Raya Harryhausena, legendy animacji poklatkowej i jednego ze swoich filmowych idoli. Jeśli chcecie dowiedzieć się więcej, przeczytajcie tekst Łukasza Knapa. Tym razem Imperial Cinepix  bez dwóch zdań stanął na wysokości zadania. Edycja Blu-ray „Osobliwego domu Pani Peregrine” prezentuje się wzorowo i warta jest swojej ceny. Wydanie zawiera dwa dyski: na pierwszym znajdziecie film w 3D, drugi zaś to wersja 2D oraz dodatki. „Osobliwy dom Pani Peregrine” możemy obejrzeć zarówno w wersji oryginalnej (DTS-HD-MA 7.1) z polskimi napisami albo włączyć świetnie zrealizowany dubbing (takie nazwiska jak Kuna, Stelmaszczyk czy Press mówią same za siebie). Na płycie z wersją 2D znalazły się również materiały dodatkowe (z polskimi napisami), które zapewniają niemal dwie godziny dodatkowej rozrywki. Podstawę stanowią cztery reportaże skupiające się na kilku aspektach produkcji – scenografii, lokacjach, kreacji stworów czy biografii poszczególnych bohaterów (trwający przeszło godzinę segment „The Peculiars”). W każdym znalazły się klipy z planu oraz wywiady m.in. z obsadą, reżyserem, charakteryzatorem, scenografem czy projektantką kostiumów, którzy w zajmujący sposób opowiadają o swojej pracy i wyzwaniach, z jakimi musieli zmierzyć się kręcąc „Osobliwy dom Pani Peregrine”. W dodatkach pojawia się również Ransom Riggs (u góry na zdjęciu). Autor książkowego pierwowzoru przybliża niezwykłe kulisy powstania swojej powieści oraz dzieli się wrażeniami z pobytu na planie zlokalizowanym nieopodal Antwerpii. Co ciekawe, Riggs początkowo planował wydanie albumu ze starymi fotografiami, które od jakiegoś czasu kompulsywnie kupował na pchlich targach. Z biegiem czasu pojawił się pomysł dopisania do niepokojących zdjęć narracji i tak powstawał jeden z przebojów amerykańskiego rynku księgarskiego 2011 roku, który doczekał się dwóch kontynuacji. Sukces finansowy filmu Burtona ( 296 mln dol przy 110 mln dol budżetu) sugeruje, że kolejne ekranizacje to kwestia czasu. Oprócz powyższych na płycie znajdziecie takie drobiazgi jak teledysk Florence + The Machine, zwiastuny czy galerię zdjęć. Parametry techniczne: 1.85:1, 16x9, angielski  DTS-HD-MA 7.1, polski DD 5.1 (dubbing) Blu-ray z „Osobliwym domem Pani Peregrine”  obsługiwany jest przez urządzenia odtwarzające filmy w regionach A,B i C."
http://film.wp.pl/dziejesiewkulturze-dlaczego-gandalf-nie-zostal-dumbledorem-tych-slow-aktor-nie-mogl-wybaczyc-6109114899154561a,"#dziejesiewkulturze: dlaczego Gandalf nie został Dumbledorem? Tych słów aktor nie mógł wybaczyć Co sprawiło, że Ian McKellen odrzucił dużą rolę w filmach o Harrym Potterze? Czy ''''Call of Duty'''' doczeka się filmowego uniwersum na miarę Marvela i jaki nowy rekord ustanowił Kanye West? Sprawdź, co #dziejesiewkulturze"
http://film.wp.pl/ewa-telega-wpadlam-w-stan-blogosci-6109073803683969a,"Ewa Telega: wpadłam w stan błogości Jej aktorskie emploi jest bardzo zróżnicowane – często grywa kobiety władcze, wybuchowe, emocjonalne. Ale równie chętnie wciela się w uzależnione od mężczyzn kokietki i wrażliwe damy. Ewa Telega niedawno skończyła 55 lat, i choć nie jest to wiek na aktorską emeryturę, pomału sztafetę pokoleń przejmuje jej córka Zofia Domalik, która często grywa na deskach stołecznych teatrów. Starsi widzowie zapamiętali jej rolę w  ""Miłości z listy przebojów"" , młodsi znają ją z  ""Na dobre i na złe"" . Błędem byłoby jednak oceniać  Ewę Telegę  wyłącznie przez pryzmat jej kreacji aktorskich, bo choć na scenie może budzić negatywne uczucia, w prawdziwym życiu, jak twierdzą jej znajomi, jest wulkanem energii i optymizmu. Żywiołowa, samodzielna, zawsze chętna, by pomagać innym. Swoją miłością do życia nieustannie zaraża innych. I tylko czasem przypomina sobie o tragedii sprzed lat. Rodzice zapisali ją do szkoły baletowej i to tam młodziutka Ewa Telega uczyła się, czym jest ciężka praca, poznając od podszewki trudy wiążące się z występami na scenie. - W szkole walczyłam o to, by być lekka jak piórko – opowiadała w ""Superlinii"". - Panował tam pruski dryl, w stołówce porcje były małe, nie było mowy, by ktoś podjadał, bo ważyli nas prawie codziennie. Ciągle byłam głodna. Czasem nie wytrzymywałam i szłam kupić sobie kremowe ciastko. Nic dziwnego, że nastolatka nie chciała wiązać swojej przyszłości z tańcem. Po zdaniu matury pożegnała się ze szkoła baletową i wybrała łódzką PWSFTviF. - Już wtedy nie musiałam głodować i… w efekcie przybyło mi parę kilo – dodawała ze śmiechem. W łódzkiej filmówce radziła sobie nieźle. Lubiła uczelnię, wykładowców, nie mogła narzekać na brak powodzenia u kolegów. Wtedy też poznała operatora Macieja Isajewicza. - Początkowo nie robił na mnie dobrego wrażenia. Wydawał mi się zadufanym człowiekiem, który z góry traktuje ludzi – opowiadała w ""Dzienniku"". - Mimo że jego koledzy prześcigali się w pomysłach na to, jak mnie uwieść, on pozostawał obojętny na moje wdzięki. Jakie więc było jej zdziwienie, gdy któregoś dnia Isajewicz zaprosił ją na randkę.Początkowo nie była przekonana do tego pomysłu, ale wreszcie się zgodziła, postanawiając dać mu szansę. I ani się obejrzała, a była w nim zakochana po uszy. Wydawało się, że są dla siebie stworzeni. Nie mogli wytrzymać dnia bez siebie, wszystkie dłuższe rozstania – które w ich pracy wymagającej podróżowania na rozmaite plany filmowe były czasem konieczne – wydawały się im największym nieszczęściem. Pobrali się w Budapeszcie, wierząc, że nic już nie będzie ich w stanie rozdzielić. - Był to najbardziej szalony okres mojego życia – wspominała Telega w ""Dzienniku"". Los im jednak nie sprzyjał. Dwa lata po ślubie, w 1985 roku, Isajewicz jechał wraz z ekipą na plan filmu ""Magnat"". W Zabrzu w ich samochód uderzył TIR. Isajewicz i dekoratorka Krystyna Krasińska zginęli na miejscu. - Dopiero po dziewięciu latach udało mi się otrząsnąć – mówiła Telega. 23-letnia wdowa długo zmagała się z depresją, przekonana, że już nigdy nikogo nie pokocha. Była jednak w błędzie. Kilka lat po tragedii poznała mężczyznę, który przywrócił jej wiarę w miłość – Andrzeja Domalika, cenionego reżysera i scenarzystę. Chociaż ich pierwsze spotkanie nie należało do najromantyczniejszych. - Miałam nogę w gipsie, ""przygarnęła"" mnie Iwona Ziułkowska – cytuje słowa aktorki ""Życie na gorąco"". Andrzej Domalik wpadł akurat z wizytą. - Zaczęliśmy rozmawiać... Gadało nam się świetnie. Gdy zaczął przychodzić niemal codziennie, usłyszałam od Iwony: ""Słuchaj, Andrzej nigdy u mnie tak często nie bywał"". Pobrali się w sierpniu 1992 roku w Paryżu.   - Los dał mi jeszcze jedną szansę na ułożenie sobie życia – mówiła w ""Dzienniku"". - Dziś mam drugiego męża, z którym jestem szczęśliwa. Są małżeństwem niezwykle udanym. Choć Telega przyznaje, że nie jest idealną panią domu. - Nie jestem wzorem gospodyni. Nie przepadam za sprzątaniem. Nie znoszę prania – wyznawała w magazynie ""Świat i ludzie"". - Jedyne co lubię, to prace w ogrodzie, gdy kwitną kwiaty, drzewa owocowe. No i chętnie gotuję. Oboje zaangażowali się również w wychowywanie córki Zosi, która dziś jest dorosłą dziewczyną powoli wchodzącą w świat filmu.   Debiut przed kamerami ma już dawno za sobą – pojawiła się w serialach ""Pierwsza miłość"", ""Czas honoru"" i ""Plebania"". Grała także w ""Mieście 44"", często pojawia się na deskach teatrów. Rodzice ciągle jej kibicują i są z niej bardzo dumni. Od wielu lat Telega czynnie działa społecznie i charytatywnie. Założyła Stowarzyszenie K40, które zajmuje się promowaniem kultury i współpracuje z fundacjami spełniającymi marzenia chorych dzieci. Jak podkreśla, musi być stale w ruchu, musi działać, bo to praca napełnia ja entuzjazmem i daje jej poczucie, że jest „potrzebna”. Na ekranie nie pojawia się tak często, jak chcieliby tego widzowie, ale dla niej zawsze na pierwszym miejscu był teatr. Niedawno pracowała nad serialem ""Maż czy nie mąż"", co zmotywowało ją do przefarbowania włosów na blond. Bo, jak wyznaje, zawsze chciała być blondynką. - Obiecałam sobie, że zostanę nią na 50. urodziny – mówiła w ""Na żywo"". - Trochę się spóźniłam. Gdy pofarbowałam włosy na biało, wpadłam w stan błogości, nadal w nim trwam. Ostatnio widzieliśmy ją w serialach ""Ojciec Mateusz"" i ""Singielka"" oraz spektaklu telewizyjnym ""Listy z Rosji""."
http://film.wp.pl/dziejesiewkulturze-film-z-gwiazda-transformers-obejrzala-w-kinie-jedna-osoba-to-rekord-godny-ksiegi-guinnessa-wideo-6108755800901249a,"#dziejesiewkulturze: film z gwiazdą ''''Transformers'''' obejrzała w kinie... jedna osoba. To rekord godny księgi Guinnessa [WIDEO] Dlaczego ''''Man Down'''' zarobił w Wielkiej Brytanii w weekend otwarcia zaledwie 7,21 funta? Co wiemy o nadchodzącej płycie Fleet Foxes? Sprawdź, co #dziejesiewkulturze."
http://film.wp.pl/michalina-labacz-ostatnio-zobaczylam-zwiastun-wolynia-w-telewizji-zamarlam-zrobilo-mi-sie-goraco-wideo-6108734649833089a,"Michalina Łabacz: ostatnio zobaczyłam zwiastun ''''Wołynia'''' w telewizji, zamarłam, zrobiło mi się gorąco [WIDEO] Michalina Łabacz do dzisiaj przeżywa traumę, jaką była dla niej praca na planie dramatu ""Wołyń"". Wspomina ten okres jako prawdziwą szkołę życia. Dzięki niezwykle trudnej do zagrania postaci Zosi w ekspresowym tempie dojrzała i stała się kobietą. Związana jest ze swoją bohaterką do tego stopnia, że kiedy widzi zwiastun filmu w telewizji, czuje się nieswojo. Udział w produkcji Wojtka Smarzowskiego był jej marzeniem. Przyznała, że reżyser nigdy nie chwali swoich aktorów, ale zawsze zapewnia im odpowiedni komfort i bezpieczeństwo pracy na planie. Teraz dla odmiany Michalina chciałaby zagrać rolę współczesną, chętnie w komedii, bo lubi zawodowe wyzwania."
http://film.wp.pl/pierwszy-macalem-go-wlasnorecznie-tak-jerzy-gruza-wspomina-spotkanie-z-violetta-villas-slusznie-zasluzyl-na-miano-najwiekszego-podrywacza-prl-u-6108344457918593a,"""Pierwszy macałem go własnoręcznie"". Tak Jerzy Gruza wspomina spotkanie z Violettą Villas. Słusznie zasłużył na miano największego podrywacza PRL-u Jest jednym z najbardziej lubianych reżyserów. I choć po drodze zdarzyło mu się kilka mniejszych lub większych wpadek, widzowie zawsze dawali Jerzemu Gruzie ogromny kredyt zaufania. Gruza, który w kwietniu skończył 85 lat, już jako dziecko miał ogromny talent do snucia historii. Choć wówczas nie przysparzało mu to wielu przyjaciół. - Koledzy w szkole uważali, że jestem kłamcą, konfabulantem. Miałem nawet z tego powodu kompleksy - opowiadał w ""Playboyu"". - Ale i tak nie przeszkadzało mi to w ciągłym sklejaniu różnych opowiastek do kupy. Od małego tworzyłem skecze. Nie myślał jednak wcześniej o karierze w branży filmowej, tak naprawdę chciał zostać rzeźbiarzem. Twierdził nawet, że reżyserem został przez przypadek. - Któregoś razu spotkałem na ulicy kolegę, operatora Jurka Wójcika. Zapytał: „Co robisz?”. A ja, że właściwie to nic. Na co on: „To zdawaj do szkoły filmowej”. Pytam: „Po co? Będę nosił akumulatory?” - wspominał. - Wójcik mi wtedy odpowiedział: „Trochę ponosisz, a potem za ciebie będą nosić”. W przeddzień egzaminu poszedłem do kina na ""Bitwę o szyny"" w reżyserii René Clémenta. Na egzaminie opowiadałem tylko o tym filmie. Dostałem się za pierwszym razem. Rodzice nie byli zachwyceni z wyboru syna, sądzili, że powinien znaleźć lepszy i bardziej stabilny zawód. - Mieli bardzo negatywne nastawienie do środowiska filmowego. Bo kto to jest reżyser? Nikt. Oboje mieli inne hierarchie - dodawał. Nawet kiedy zaczął odnosić pierwsze sukcesy i zbierać doskonałe recenzje, nie robiło to na nich wrażenia. - Rodzice w ogóle nie reagowali. Nie doceniali tego – kwitował. Gruza ma na koncie wiele doskonałych spektakli teatralnych, reżyserował również parę filmów i uwielbianych do dziś seriali, jak uchodzące dziś za kultowe ""Wojna domowa"" czy ""Czterdziestolatek"". Ten ostatni serial stworzył wraz z Krzysztofem Teodorem Toeplitzem  i nie krył, że to właśnie z nim lubił pracować najbardziej. - Toeplitz był już dojrzałym autorem, ja byłem takim dochodzącym – opowiadał w Polskim Radiu. - Reprezentowałem coś innego w tym układzie, powiedziałbym... świeżego, bardziej rozluźnionego. Krzysio to wszystko konstruował wspaniale i miał swoje tematy, swoje ciągi, które pisał rewelacyjnie. Bardzo dobrze się uzupełnialiśmy, dwa charaktery, dwa podejścia – dodawał. Oczywiście zdarzały się też Gruzie mniejsze lub większe wpadki. ""Gulczas, a jak myślisz..."" i kontynuacja ""Yyyreek!!! Kosmiczna nominacja"" zajmują miejsce w czołówce najgorszych komedii. Jego film ""Dzięcioł"" podobał się widzom, ale krytycy zmieszali go z błotem. - Film „Dzięcioł” został oceniony przez krytykę jako najgorszy film 25-lecia PRL-u – opowiadał w Polskim Radiu Gruza. - To było dla nas bardzo bolesne, bo wydawało się nam, że to nie jest taki głupi film... Na planie ""Dzięcioła"" pojawiła się Violetta Villas i Gruza chętnie przytaczał pewną anegdotkę związaną z jasnowłosą diwą. - Znałem ją jeszcze zanim wyjechała do Ameryki. Z Las Vegas przyjechała jako wielka diwa estrady z ogromnym biustem, którego nigdy wcześniej nie miała - opowiadał w ""Show"". - Pokazała mi. Powiedziała: ""Zobacz, dotknij"". Chyba jako pierwszy w Polsce badałem ten produkt własnoręcznie. Ona była urocza, choć męcząca. Ale wspominam to z uśmiechem. Prywatnie Gruza uchodził za wytrawnego playboya, który nie narzekał na brak powodzenia. Śmiał się, że mało która panna potrafiła oprzeć się jego urokowi. Prasa już wcześniej rozpisywała się o jego sercowych podbojach. - Jeśli mnie któraś zainteresowała i na nią spojrzałem, ona się z miejsca potykała. Niektórzy aktorzy ćwiczyli takie sztuczki – opowiadał w wywiadzie dla magazynu ""Show"". - Ja to miałem naturalnie, gdy mnie ktoś zainteresował. Dlatego mało kto wierzył, że jego małżeństwo przetrwa dłużej niż kilka miesięcy. Wybranką reżysera została Grażyna Lisiewska (na zdjęciu). Poznali się na planie ""Czterdziestolatka"". Lisiewska nie miała studiów aktorskich ani żadnego doświadczenia zawodowego, jednak Gruza szybko wyczuł potencjał młodej dziewczyny. Nie krył też, że Lisiewska bardzo mu się podobała, a rolę Mariolki napisano specjalnie dla niej. Początkująca aktorka szybko odwzajemniła uczucie reżysera. W trakcie zdjęć zostali parą, a niedługo potem okazało się, że Lisiewska jest w ciąży. Pobrali się niedługo potem. Być może po to, by uniknąć plotek, Lisiewska i Gruza nie afiszowali się ze swoim małżeństwem i w zasadzie niewiele osób wiedziało, że są parą. Po „Czterdziestolatku” zresztą dziewczyna zupełnie zniknęła z branży i nigdy nie wyjaśniła powodów swojego odejścia. Nieco światła rzucił na tę sprawę Gruza, pytany, dlaczego jego żona nie zagrała w innych filmach. - Bo nie jest aktorką. Trafiła tylko na swoją rolę i na tym koniec. Tak bywa - odpowiadał w ""Playboyu"". Lisiewska zajęła się wychowywaniem syna, który urodził się tuż po zakończeniu zdjęć do „Czterdziestolatka”. Paweł nie poszedł w ślady rodziców i ponoć wcale nie ciągnęło go do branży rozrywkowej. Wolał zostać prawnikiem. Jego rodzice dziś rzadko pojawiają się publicznie razem. Czasami można ich zobaczyć na jakiejś większej gali lub imprezie. Jedno z ostatnich ich wspólnych zdjęć pochodzi z 1994 roku, z ceremonii rozdania Wiktorów. Nie jest tajemnicą, że małżeństwo Gruzy przeżywa kryzys. Reżyser, pytany, czy wciąż jest mężem Lisiewskiej, odpowiadał tajemniczo: - Tak, ale nie mieszkamy razem. Ale, choć widuje się go w towarzystwie innych kobiet, a magazyny plotkarskie łączyły go na przykład z Tatianą Sosną-Sarno (na zdjęciu), Gruza twierdził, że nie zamierza się rozwodzić. – Między nami jest dobrze... Nie rozstaliśmy się, życiowe sprawy nas rozdzieliły – wyznawał. – Nie jest to sprawa rozwodowa, tylko sprawa odległościowa. Ona nie chce się przeprowadzić do Warszawy, a ja na Wybrzeże. Ale o rozwodzie nie ma mowy... – podkreślał."
http://film.wp.pl/co-teraz-kreci-jan-komasa-nie-mozna-postawic-polakow-w-lepszym-swietle-6108368377874049a,"Co teraz kręci Jan Komasa? ""Nie można postawić Polaków w lepszym świetle"" Film historyczny, który pokaże, że wojna jest kobietą, kameralny dramat o chłopaku, który przebierał się za księdza i testament Andrzeja Żuławskiego. Najbardziej zaawansowany projekt 35-letniego Jana Komasy pt. ""Przysięga Ireny"" będzie kosztował 18 mln zł. Opowie o Polce, która w czasie II wojny światowej ukryła kilkunastu Żydów pod nosem niemieckiego oficera.  - Nie można postawić Polaków w lepszym świetle niż w tym filmie - zapowiada reżyser w rozmowie z WP. Historia Ireny Opdyke (z domu Gut) jest w Polsce mało znana, tymczasem za granicą jej wspomnienia “Ratowałam od zagłady” (“In My Hands: Memories of a Holocaust Rescuer”) sprzedały się w nakładzie 40 mln egzemplarzy. Gdy Komasa czytał tę książkę, nie mieściło mu się w głowie, że jej historia może być prawdziwa. Zobaczył w niej pełną napięcia opowieść o poświęceniu. Irena Gut była gospodynią domową w willi niemieckiego majora Wehrmachtu. Bez jego zgody udzieliła schronienia trzynastu Żydom. Po wojnie została odznaczona medalem Sprawiedliwy wśród Narodów Świata. W 2008 roku była grana sztuka na Broadwayu, na niej jest oparty scenariusz. Komasa chce nakręcić film, który będzie wyróżniał się kobiecą perspektywą. - Chciałbym żeby akcja rozgrywała się w ograniczonej przestrzeni, wojna będzie w nim widziana oczami 19-latki. To rzadka perspektywa, reżyserzy nie chcą rezygnować z męskiego spojrzenia na czasy wojny - zapowiada Komasa. W “Mieście 44” narracja też chwilami przyjmowała perspektywę Zosi, ale w “Przysiędze Ireny” ten zabieg będzie bardziej konsekwentny. Ważnym wątkiem ma być konflikt pomiędzy Niemcami z różnych struktur nazistowskiej armii, przewijającymi się przez willę oficera. - Każdy ma w sobie potencjał zła i dobra, bez względu na narodowość. Niemiec Niemcowi może być wilkiem, Polak Polakowi i Polak Niemcowi. Irena Gut doświadczyła tego wszystkiego na własnej skórze - tłumaczy Komasa, który chce pokazać, że historia nigdy nie jest czarno-biała. Ze względu na pewne podobieństwa, film może być porównywany do granego jeszcze w kinach ""Azylu"" z Jessicą Chastain o Antoninie Żabińskiej, ale wiele wskazuje na to, że “Przysięga Ireny” opowie bardziej skomplikowaną historię. Gdy pracodawca odkrył tajemnicę Ireny Gut, postawił ultimatum: albo wyda ukrywanych Żydów na pewną śmierć, albo ona zostanie jego kochanką. Irena zdecydowała się na to drugie. Ludność miasteczka posądzała piękną Polkę, wyróżniającą się filmową urodą, że przygruchała sobie starszego o 40 lat niemieckiego oficera, dla którego pracowała, ale de facto zgodziła się na gwałt, żeby uratować innych ludzi. W polskich warunkach planowany budżet 18 mln zł plasuje film jako superprodukcję, ale nie należy spodziewać się w związku z tym zawrotnych efektów specjalnych. - Połowa budżetu zostanie wydana na produkcję, resztę pochłoną gaże aktorskie. Chcemy zatrudnić dobrych aktorów niemieckich, ich stawki z racji waluty są znacznie wyższe niż aktorów polskich - tłumaczy Komasa. Projekt dostał dofinansowanie od PISF i Łódzkiego Funduszu Filmowego, ale kompletowanie budżetu trwa. Casting do głównej roli odbędzie się w najbliższe wakacje. Wtedy okaże się, czy Irenę zagra Polka, czy aktorka z innego kraju.  Producentem wiodącym jest Michael Ohoven, odpowiedzialny m.in. za świetny film “Capote”. To on zdecydował się na zatrudnienie 35-letniego reżysera po zobaczeniu jego “Miasta 44”: - Ten film będzie zupełnie różny od „Miasta 44”, który był duży i epicki. Tym razem chcę opowiedzieć wojnę bez wybuchów. Akcja będzie rozgrywać się w relacjach między ludźmi. To będzie szalenie ciekawy portret psychologiczny, wymagający bliskiej pracy z aktorami nad psychologią postaci - zastrzega Komasa. Akcja praktycznie nie będzie wychodzić poza dom, a to przywodzi na myśl ostatnie dzieła Romana Polańskiego. - Jest moim guru, uwielbiam go - przyznaje. Drugą rzeczą, nad którą pracuje, jest “Boże Ciało”. - Film oparty na faktach, opowiadający historię chłopaka, który przebierał się za księdza. To była głośna sprawa - tłumaczy reżyser. Scenariusz napisał debiutant Mateusz Pacewicz, nagrodzony w konkursie Script Pro, teraz walczy o dofinansowanie PISF. - Wiele osób czytało ten scenariusz i dobrze się o nim wypowiada, wierzę, że uda się go zrealizować - mówi Komasa. Nie mniej ciekawie zapowiada się trzeci projekt - “Mowa ptaków”, oparty na scenariuszu Andrzeja Żuławskiego, który przed śmiercią polecił jego realizację swojemu synowi Xaweremu. - To wielowątkowa opowieść o rzeczywistości dzisiejszej, w cieniu apokalipsy społecznej, podnoszącej wątek niepokojów społecznych - tłumaczy. Xawery Żuławski zdecydował, że zrobi go z trzema innymi reżyserami - Jackiem Borcuchem, Piotrem Kielarem i Komasą. - Podzieliliśmy się scenariuszem matematycznie. Ksawery każdemu z nas dał 39 stron. Jeśli trzydziesta dziewiąta strona wypada w połowie sceny, następny reżyser wychodzi w połowie sceny - tłumaczy. Producentem jest Marcin Wierzchosławski. Z trzech projektów, nad którymi pracuje reżyser “Powrót Ireny” jest najbardziej zaawansowany.  - W tym momencie realizacja wszystkich moich trzech projektów bardzo się do siebie zbliżyła, więc pierwszy powstanie ten, który dostanie dofinansowanie - zapowiada. Sytuacji nie ułatwia fakt, że instytucje filmowe ulegają obecnie przeobrażeniu. Reżyser pokłada nadzieje w pomyśle Ministerstwa Kultury na wspieranie filmów o tematyce historycznej. - Może gdyby to działało, zrobilibyśmy “Przysięgę Ireny” wcześniej - zastanawia się. W powstaniu “Przysięgi Ireny” komplikuje fakt, że jest koprodukcją. - Dzisiaj już nie jest możliwe kręcenie filmów jak 10 czy 15 lat temu. W koprodukcjach, których jest coraz więcej, wygrywają dopracowane projekty z wyrazistą, zarysowana plastyką, z pomysłem, do kogo film ma trafić - tłumaczy Komasa. Dofinansowanie projektów jest znakiem jakości dla partnerów zewnętrznych, ale proces produkcji się wydłuża, bo projekt musi być dojrzały przez zdjęciami. Jak nigdy wcześniej nakręcenie filmu po tak długich przygotowaniach staje się formalnością."
http://film.wp.pl/dziejesiewkulturze-fani-nawoluja-do-bojkotu-nowego-filmu-netfliksa-6108043250615937a,"#dziejesiewkulturze: fani nawołują do bojkotu nowego filmu Netfliksa Dlaczego amerykańska adaptacja ''''Death Note'''' oburza fanów mangi i anime? Ile pieniędzy na szkoły publiczne w Chicago przeznaczy Chance the Rapper? Sprawdź, co #dziejesiewkulturze."
http://film.wp.pl/byla-krytykowana-od-najmlodszych-lat-dzis-doris-day-unika-ludzi-i-pomaga-zwierzetom-6108025167591041a,"Była krytykowana od najmłodszych lat. Dziś Doris Day unika ludzi i pomaga zwierzętom Doris Day świat show-biznesu porzuciła pod koniec lat 70. i wcale nie tęskni za blaskiem fleszy. Aktorka i piosenkarka, która właśnie skończyła 95 lat, zaszyła się w domu i szerokim łukiem omija wszelakie branżowe imprezy. Trudno się jej dziwić. Gdy przed kilkoma laty Day zjawiła się na oscarowej gali, znalazła się pod obstrzałem mediów. Wielki powrót stał się okazją do okrutnych kpin – szydzono, że Day miała problemy z mówieniem. Dawnej gwieździe wytykano również operacje plastyczne, które przyniosły więcej szkody niż pożytku. Przez jakiś czas aktorka próbowała udawać, że złośliwe docinki zupełnie jej nie ruszają. Kilka lat temu zjawiła się nawet na kolejnej imprezie, tym razem dobroczynnej.  Gwiazda wzięła udział w zbiórce finansów na cele charytatywne. Tym razem została przyjęta znacznie cieplej i spotkała się z wyrazami sympatii. Ale nie da się ukryć, że poprzednie okrutne i pełne jadu komentarze naprawdę ją zabolały i aktorka długo nie mogła zrozumieć, dlaczego stała się ofiarą medialnych ataków. Mogłoby się wydawać, że aktorkę, która przeszła w życiu tak wiele, trudno zranić. Jednak nic bardziej mylnego. Day już od dzieciństwa musiała stawiać czoła przeciwnościom losu, ale kolejne nieszczęścia wcale jej nie zahartowały. Jako nastolatka miała poważny wypadek samochodowy, który przekreślił nadzieje młodej dziewczyny na karierę tancerki. Gdy została gwiazdą filmową, musiała znosić kpiny i docinki. Ludzie wyśmiewali jej słodki i niewinny wygląd, nazywając aktorkę ""reliktem minionych czasów"". To sprawiło, że Day zaszyła się na kilkadziesiąt lat w swoim domu. Nie układało się jej też w sferze uczuciowej. Pierwszy mąż, Al Jorden, znęcał się nad nią aż do rozwodu. Drugie małżeństwo, z George''em Weidlerem, przetrwało tylko trzy lata. Martin Melcher był wspaniałym partnerem, ale po jego przedwczesnej śmierci Day odkryła, że zostawił po sobie ogromne długi, które musiała spłacić. Czwarte małżeństwo z Barrym Comdenem również zakończyło się rozwodem - mężczyzna twierdził, że Day woli towarzystwo swoich psów niż jego. Ale największa tragedia, którą aktorka bardzo ciężko przeżyła, wydarzyła się 13 lat temu. W 2004 roku zmarł jej ukochany syn, Terrence Jorden (na zdjęciu powyżej). Pocieszenie znalazła w działalności charytatywnej na rzecz zwierząt. Day zaczęła unikać ludzi, całą uwagę poświęcając czworonogom w potrzebie. Z zaangażowaniem walczyła o ich prawa, a ze swojego domu uczyniła prawdziwy przytułek, przygarniając kolejne porzucone psy i koty. Żadnemu nie potrafiła odmówić pomocy.  Od czasu do czasu w mediach pojawiały się doniesienia o pogarszającym się stanie zdrowia samotnej i opuszczonej przez bliskich aktorki. Zewsząd płynęły propozycje pomocy. Wszyscy zapewniali, że gdyby tylko Day zechciała pokazać się publicznie, powitano by ją z otwartymi ramionami. Szkoda tylko, że na obietnicach się skończyło."
http://film.wp.pl/christopher-lambert-skonczyl-60-lat-co-sie-dzieje-z-gwiazda-niesmiertelnego-6106941064414849a,"Christopher Lambert skończył 60 lat. Co się dzieje z gwiazdą ""Nieśmiertelnego""? Był bożyszczem kobiet i idolem nastolatków. Do legendy przeszedł jako kultowy ""Nieśmiertelny"", zaś Polacy pokochali go za sprawą kreacji księdza Jerzego Popiełuszki w ""Zabić księdza"" Agnieszki Holland. Z powodzeniem występował w produkcjach z ojczyzny swoich przodków, jak również w kinie anglojęzycznym. W latach 90. rozpoczął nawet produkcję własnych filmów, jednak z końcem XX wieku jego kariera zaczęła chylić się ku upadkowi. Przestał otrzymywać intratne propozycje ról i nie odnalazł się w pełnym efektów specjalnych nowym tysiącleciu. Przez dekadę tułał się w pożałowania godnych produkcjach znad Sekwany, czekając na cud, który nigdy nie nadszedł. 29 marca 2017 roku Christopher Lambert skończył 60 lat. Jak potoczyła się jego kariera? Gdzie przepadł? Jak dziś wygląda? Christopher Lambert urodził się 29 marca 1957 roku w Nowym Jorku. Jego rodzice byli Francuzami. Kiedy przyszły aktor miał 2 lata, cała rodzina wyjechała do Europy. Z powodu licznych podróży wymuszonych specyfiką pracy rodziców, chłopiec musiał uczęszczać do szwajcarskich szkół z internatem. Już jako 12-latek złapał bakcyla aktorskiego, występując w szkolnych przedstawieniach. Rodzicom marzył się jednak bardziej „bezpieczny” zawód dla syna.  Nie chcąc ich zawieść, zatrudnił się w Londyńskiej Giełdzie Papierów Wartościowych, jednak wytrzymawszy tam jedynie pół roku, rzucił pracę i wyjechał do Paryża, gdzie pomagał przyjacielowi w prowadzeniu sklepu. Dopiero po służbie w armii francuskiej, którą odbył za namową ojca, poświęcił się wreszcie swojej młodzieńczej pasji. Po dwóch latach prób dostał się do słynnego paryskiego konserwatorium.  Debiutował niewielką rolą w filmie „Ciao, les mecs” (1979). Po dalszych występach we francuskich produkcjach nastąpił przełom. Była nim zagrana w 1984 roku rola Tarzana w anglojęzycznym obrazie „Greystoke – Legenda Tarzana władcy małp” z Andie MacDowell i Glenn Close. W tym samym roku partnerował Catherine Deneuve w dramacie „Słowa i muzyka”, a rok później stworzył nagrodzoną Césarem rolę w kryminale Luca Bessona „Metro” (1985) z Jeanem Reno i Isabelle Adjani.  Połowa lat 80. była najlepszym okresem w karierze aktora. W 1986 roku zagrał główną rolę Connora MacLeoda w kultowym filmie fantasy „Nieśmiertelny”, gdzie partnerował Seanowi Connery''emu. Film opowiadał historię wiecznie młodego wojownika, który od ponad 400 lat tuła się po świeci,e tocząc pojedynki, walcząc w bitwach i obserwując zmienne koleje historii. A wszystko ze świadomością, że gdzieś u kresu tej drogi czeka go najważniejsza walka z ostatnim z nieśmiertelnych. W rolę MacLeoda Lambert wcielił się jeszcze trzykrotnie: w 1991, 1993 i 2000 roku, jednak kolejne części cyklu cieszyły się coraz mniejszym powodzeniem. W 1986 roku ponownie spotkał się też z Jeanem Reno na planie filmu Marka Ferreriego „Kocham cię”, a w 1987 roku zagrał główną rolę w filmie Michaela Cimino „Sycylijczyk” z Johnem Turturro. Rok 1988 to pamiętna i przynosząca mu ogromną popularność w Polsce kreacja „ojca Alka” w „Zabić księdza” Agnieszki Holland z Edem Harrisem, Davidem Suchetem i Timem Rothem. W 1989 Lambert pojawił się na ekranie u boku ówczesnej żony, Diane Lane, we włoskim dramacie fantasy „Bezcenna piękność”. Początek kolejnej dekady to debiut Lamberta w roli producenta filmowego. Pierwszym filmem, w który zainwestował, była francuska komedia „Świetnie, moi rodzice się rozwodzą” z 1991 roku, zaś najbardziej znanymi produkcjami, powstałymi za jego przyczyną – francuski pierwowzór późniejszego hitu komediowego z Hugh Grantem „Dziewięć miesięcy” (1995), thriller „Mordercza rozgrywka” (1992) z udziałem Lamberta i Lane oraz „Odkupienie” (1999), w którym również wystąpił.  Popularność zyskana dzięki „Nieśmiertelnemu” zaszufladkowała aktora jako odtwórcę ról w filmach, których sensacyjna akcja rozgrywa się w nierealnych światach.  Spośród bardziej znanych produkcji tego typu z udziałem Lamberta, wymienić można m.in. film akcji fantasy „Mortal Kombat” (1995) Paula W. S. Andersona, sensacyjny obraz sci-fi „Forteca” (1993, sequel w 1999), thriller sci-fi „Adrenalina” (1996), film akcji sci-fi „Nirvana” (1997) czy horror fantasy „Beowulf – pogromca ciemności” (1999). Wbrew pozorom filmy te wcale nie przysporzyły aktorowi popularności. Ta zaczęła drastycznie spadać w porównaniu do „tłustych” lat 80. Z początkiem XXI wieku, w związku z brakiem propozycji zza oceanu, Lambert w zasadzie zamknął się na kino znad Sekwany. W ojczyźnie swoich rodziców pojawiał się bez większego powodzenia na ekranach kin i telewizorów. Od czasu do czasu można go było jednak zobaczyć poza krajem. Spośród występów Lamberta w nowym tysiącleciu warto wspomnieć o francuskim dreszczowcu „Jak dwie krople wody” (2004) z udziałem Andrzeja Seweryna , biograficznym miniserialu „Dalida” (2005) oraz o głośnym u nas występie w polskim thrillerze „Kierowca” (2008) z udziałem Agnieszki Grochowskiej, Anny Przybylskiej i Piotra Adamczyka.  Wielkim powrotem na szczyt mogła okazać się dla Lamberta rola w kolejnej części ""Mortal Kombat"", którą planowano na 2010 rok. Niestety, nigdy nie przystąpiono do jej realizacji, a z wielkich planów widzom ostał się emitowany w internecie serial, w którym Lamberta zabrakło. Były gwiazdor pojawił co prawda w popularnej telewizyjnej produkcji - ""NCIS: Los Angeles"" - lecz był to zaledwie jednoodcinkowy epizod. Podobnie sprawa miała się z drugą częścią ""Ghost Ridera"", gdzie Christopher Lambert musiał zadowolić się drugoplanową rolą mnicha Methodiusa. W ostatnich latach pojawiał się albo w rolach epizodycznych (""The Foreigner"" 2012), albo miażdżonych przez krytykę (""Blood Shot"" 2013). W zeszłym roku zagrał między innymi w „Ave, Cezar!” braci Coen  i serialu „Mata Hari”, zaś aktualnie trwają prace nad sześcioma filmami z jego udziałem. „Kickboxer: Retaliation”, rosyjski „Sobibór” czy „Dirty Cash” mają jednak małe szanse na sukces w box office i przywrócenie Lambertowi dawnej chwały."
http://film.wp.pl/dziejesiewkulturze-shrek-5-to-zupelnie-nowe-podejscie-do-kultowej-serii-fani-beda-zadowoleni-6108389374912129a,"#dziejesiewkulturze: ''''Shrek 5'''' to zupełnie nowe podejście do kultowej serii. Fani będą zadowoleni? Czym nas zaskoczy piąty pełnometrażowy film o Shreku? Co dalej z serią gier o Wiedźminie i jak się prezentuje teledysk Bjork wykorzystujący wirtualną rzeczywistość? Sprawdź, co #dziejesiewkulturze."
http://film.wp.pl/dziejesiewkulturze-koniec-plotek-i-spekulacji-colin-firth-potwierdzil-udzial-w-kontynuacji-hitu-6106984965408897a,"#dziejesiewkulturze: koniec plotek i spekulacji. Colin Firth potwierdził udział w kontynuacji hitu Co wiemy o nadchodzącym filmie ''''Kingsman: Złoty krąg''''? Czy Jordan Peele nakręci aktorką ''''Akirę'''' i komu w nowym ''''Królu Lwie'''' miałaby podkładać głos Beyonce? Sprawdź, co #dziejesiewkulturze."
http://film.wp.pl/dziejesiewkulturze-charlize-theron-nakrecila-realistyczna-scene-walki-po-ktorej-trafila-do-dentysty-6106622816639105a,"#dziejesiewkulturze: Charlize Theron nakręciła realistyczną scenę walki, po której trafiła do dentysty Co się stało na planie ''''Atomic Blonde''''? Jakie są pierwsze oceny gry ''''Persona 5'''' i za ile można kupić dom Davida Bowiego z widokiem na Central Park? Sprawdź, co #dziejesiewkulturze."
http://film.wp.pl/dziejesiewkulturze-aktor-z-serialu-power-rangers-zostal-wyproszony-z-pokazu-nowego-filmu-6106282174465153a,"#dziejesiewkulturze: aktor z serialu ''''Power Rangers'''' został wyproszony z pokazu nowego filmu Dlaczego Jason David Frank, odtwórca m.in. roli Białego i Zielonego Rangera z serialu ''''Power Rangers'''', nie mógł obejrzeć do końca nowego filmu na podstawie kultowego cyklu? Czy ''''Call of Duty'''' powróci do korzeni? Sprawdź, co #dziejesiewkulturze."
http://film.wp.pl/dziejesiewkulturze-czlonek-take-that-zagral-w-gwiezdnych-wojnach-to-nie-pierwsza-taka-sytuacja-6105909968557185a,"#dziejesiewkulturze: członek Take That zagrał w ''''Gwiezdnych Wojnach''''. To nie pierwsza taka sytuacja Co o swoim udziale w nowych ''''Gwiezdnych Wojnach'''' powiedział członek boysbandu Take That? Jak wyglądałby „Łotr 1”, gdyby powstały w epoce VHS i nad czym aktualnie pracuje Paul McCartney? Sprawdź, co #dziejesiewkulturze."
http://film.wp.pl/dziejesiewkulturze-rezyser-drive-wreszcie-dopial-swego-po-latach-przygotowan-zaczyna-produkcje-remakeu-kultowego-horroru-6105557286581377a,"#dziejesiewkulturze: reżyser ''''Drive'''' wreszcie dopiął swego. Po latach przygotowań zaczyna produkcję remake''u kultowego horroru Czym jest najnowszy projekt filmowy Nicolasa Windinga Refna? Dlaczego fani ''''StarCrafta'''' mają powody do radości i o czym śpiewała Sia w ''''Ulicy Sezamkowej''''? Sprawdź, co #dziejesiewkulturze."
http://film.wp.pl/czy-na-pokot-agnieszki-holland-widzowie-przyjda-z-kamieniami-wideo-6088909102036097a,"Czy na ""Pokot"" Agnieszki Holland widzowie przyjdą z kamieniami? [WIDEO] - Spór ideowy w Polsce jest na tak potwornym poziomie, że wszystko jest możliwe. Jednak trudno robić coś poważnego, bojąc się ewentualnych reakcji. Pamiętamy, że w Polsce rzucano się na rzeźbę Maurizio Cattelana (Jan Paweł II przygniecionym meteorytem - przyp. red.) – mówi w rozmowie z WP Agnieszka Holland, reżyserka „Pokotu”, który wchodzi do kin 24 lutego. - Mam nadzieję, że nie dojdzie do rękoczynów czy gorszych rzeczy. Ja otwieram przestrzeń do rozmowy. I to jest ważne - tłumaczy Holland zapytana, czy nie boi się, że na jej film przyjdą widzowie z kamieniami. Scenariusz ""Pokotu"" powstał na motywach powieści Olgi Tokarczuk ""Prowadź swój pług przez kości umarłych"". Pisarka napisała go wspólnie z reżyserką. Jak mówiła wcześniej Holland, produkcja mogłaby nosić inny tytuł – ""To nie jest kraj dla starych kobiet"". - Świat, w którym żyjemy, i z pewnością kraj – Polska – w którym dzieje się ta historia, nim nie jest – podkreśla reżyserka. W rolach głównych zobaczymy Agnieszkę Mandat, Jakuba Gierszała, Wiktora Zborowskiego i Patricię Volny. W pozostałych rolach: Miroslav Krobot, Borys Szyc, Tomasz Kot, Andrzej Grabowski, Katarzyna Herman, Marcin Bosak, Andrzej Konopka."
http://film.wp.pl/tvp-zrezygnowalo-z-emisji-polskich-nagrod-filmowych-orly-2017-gdzie-zobaczymy-transmisje-6088611184927361a,"TVP wycofało się z transmitowania gali Polskich Nagród Filmowych Orły 2017. Czy poszło o Macieja Stuhra? Od początku istnienia Polskie Nagrody Filmowe Orły były wspierane przez Telewizję Polską. W tym roku jej miejsce zajmie nadawca komercyjny, czyli stacja CANAL+. Z czym związana jest ta zmiana? Czy wpływ na decyzję TVP miało ubiegłoroczne wystąpienie Macieja Stuhra? Warto przypomnieć, że w ubiegłym roku Maciej Stuhr, tuż przed wyczytaniem zwyciężczyni w kategorii najlepsza aktorka drugoplanowa, pozwolił sobie na serię politycznych żartów. I choć jego ""najlepsza aktorka drugiego sortu"" czy ""tu polew"" wzbudziły śmiech widowni, to nie przypadły do gustu włodarzom TVP i niektórym widzom. Nie były to jedyne polityczne odwołania, jakie pojawiły się podczas gali. To wszystko najwyraźniej przelało czarę goryczy i sprawiło, że nadawca zakończył współpracę z Polską Akademią Filmową. Zresztą ""niebezpieczeństwo"" transmisji na żywo potwierdziło ostatnio rozdanie Telekamer, podczas których Maciej Orłoś skomentował sytuację w mediach. - Orły to instytucja niezależna, która nie jest kochana przez władze. Pracowaliśmy z Telewizją Polską, publicznym nadawcą, przez 18 lat i budowaliśmy razem Orły. Ich decyzją było to, że Orły w tym roku nie będą pokazywane na tej antenie. Ja się z tym średnio zgadzam, bo uważam, że publiczny nadawca te nagrody powinien pokazywać. Mamy nowego partnera, który jest polskim filmowcom znany od bardzo dawna. Ten znak, CANAL+, jest w czołówkach wielu wybitnych polskich filmów. Tak się składa, że Orły mają 19 lat, a Canal+ ma 22 lata, więc jesteśmy prawie równolatkami. Metaforycznie mogę powiedzieć, że łapiemy się za ręce i idziemy razem w przyszłość – powiedział w rozmowie z nami Dariusz Jabłoński, Prezydent Polskiej Akademii Filmowej. Na rezygnacji TVP skorzystała stacja CANAL+, która bardzo entuzjastycznie przyjęła propozycję Prezydenta Akademii.  - Jeżeli zwraca się do nas Dariusz Jabłoński z propozycją transmitowania Orłów, no to my oczywiście jesteśmy bardzo zainteresowani. To bardzo prestiżowa nagroda, gromadzi całe środowisko i cieszymy się, że możemy ze wszystkimi tutaj być i nasi abonenci będą mogli na antenie obejrzeć tę transmisję –  zdradziła Wirtualnej Polsce Paulina Smaszcz-Kurzajewska. Przeniesienie imprezy do CANAL+ doskonale wpisuje się w strategię stacji, czyli wspieranie polskiego kina. - Staramy się być z najlepszymi  twórcami, artystami i aktorami, którzy to kino tworzą. Po kilku latach wróciliśmy do realizacji filmowych. Serial ""Belfer” jest ku naszemu olbrzymiemu szczęściu i zaskoczeniu ogromnym sukcesem i przerósł nasze oczekiwania. Chcemy realizować około dwóch seriali premium rocznie i około 10 koprodukcji filmowych – dodała Smarszcz-Kurzajewska.  Orły wiele zawdzięczają Telewizji Polskiej. Dariusz Jabłoński ze sceny dziękował wszystkim pracownikom Telewizji Polskiej za ogromne zaangażowanie i pracę przy każdej z 18-stu ceremonii wręczenia nagród. Jak sam przyznał, wykazali się oni wielkim sercem dla chwały polskiego kina i jego twórców.  ZOBACZ TAKŻE: Tu pobierzesz za darmo aplikację Program TV:"
http://film.wp.pl/bedzie-rekord-juz-ponad-pol-miliona-widzow-obejrzalo-sztuke-kochania-6087226101006977a,"Będzie rekord? Już ponad pół miliona widzów obejrzało ""Sztukę kochania"" Polacy na nowo pokochali Michalinę Wisłocką! ""Sztuka kochania. Historia Michaliny Wisłockiej"" z Magdaleną Boczarską, Erykiem Lubosem i Piotrem Adamczykiem w rolach głównych, bije kolejne rekordy frekwencji. Film jeszcze przed drugim weekendem wyświetlania obejrzało aż 503 277 widzów.  - Michalina Wisłocka nadal będzie postrzegana jako postać kontrowersyjna. Ludzie, którzy nie boją się stanąć w poprzek zastanemu porządkowi, zawsze będą uważani za kontrowersyjnych. Dla mnie jest to tylko i wyłącznie zaleta - powiedziała w jednym z wywiadów Maria Sadowska, reżyserka. Dla Jasmine Polak, która w filmie wciela się w rolę Tereski, młodej redaktorki, która pomaga Wisłockiej wydać książkę rzeczywistośc filmowa bardzo przypomina naszą obecną. - Mam wrażenie, że mierzymy się z rzeczywistością bardzo przypominającą rzeczywistość, z którą przyszło się mierzyć Michalinie Wisłockiej.  ""Sztuka kochania"" to film opowiadający historię Michaliny Wisłockiej, kobiety, która dokonała niemożliwego, szeroko otwierając drzwi polskich sypialni. Rozprawiając się z konserwatywnymi stereotypami i wszechobecną ignorancją, Wisłocka zrewolucjonizowała życie seksualne całego kraju. Wszystko za pomocą jednej książki. Na ekranie zobaczymy wielu wybitnych polskich aktorów. W roli głównej - Magdalena Boczarska. W rolę Stacha Wisłockiego, męża lekarki, wciela się Piotr Adamczyk, jej wielką miłość, Jurka, gra Eryk Lubos, przyjaciółkę, Wandę - Justyna Wasilewska. W filmie występują również Danuta Stenka, Karolina Gruszka, Borys Szyc, Wojciech Mecwaldowski, Arkadiusz Jakubik oraz Artur Barciś."
http://film.wp.pl/przeglad-orlow-2017-zakonczony-sukcesem-dopiero-teraz-czekaja-na-prawdziwe-emocje-trwa-liczenie-glosow-na-najlepsze-polskie-filmy-2016-roku-6087184478512257a,"Przegląd Orłów 2017 zakończony sukcesem. Dopiero teraz czekają nas prawdziwe emocje. Trwa liczenie głosów na najlepsze polskie filmy 2016 roku Wielkim sukcesem frekwencyjnym okazał się kolejny przegląd filmów kandydujących do Polskich Nagród Filmowych, który już po raz piąty odbywał się w warszawskim kinie Iluzjon Filmoteki Narodowej, a po raz drugi w łódzkim Kinematografie. W programie przeglądu znalazło się 51 filmów, które miały premiery kinowe w 2016 roku. Ogromnym zainteresowaniem widzów cieszyły się spotkania z twórcami filmowymi, które odbywały się po wieczornych seansach wywołując wielkie emocje i gorące dyskusje trwające nierzadko do północy.   Ponad 7 000 widzów przez ponad 3 tygodnie miało okazję oglądać w warszawskim kinie Iluzjon wszystkie polskie filmy kinowe kandydujące do Polskich Nagród Filmowych Orły, dorocznych nagród Polskiej Akademii Filmowej. Po wieczornych seansach w Iluzjonie odbyły się 23 spotkania z twórcami, w których udział wzięło blisko 70. znakomitych gości, w tym nagradzani reżyserzy, scenarzyści i aktorzy.  Widzowie mogli zadawać pytania m.in. Janowi P. Matuszyńskiemu i Aleksandrze Koniecznej, Wojciechowi Smarzowskiemu, Joannie Kulig i Agacie Buzek,  Arkadiuszowi Jakubikowi,  Maciejowi Pieprzycy, Kubie Czekajowi, Marcinowi Dorocińskiemu, Antoniemu Krauze i wielu innym twórcom najlepszych polskich filmów 2016 roku. O kulisach pracy na planach i postprodukcji filmów kandydujących do tegorocznych Orłów opowiedzieli też autorzy zdjęć, scenarzyści, scenografowie, kostiumografowie i kompozytorzy muzyki, wśród których byli między innymi Aleksandra Staszko, odpowiedzialna za kostiumy do filmu ""Baby Bump"", autorzy zdjęć: Piotr Sobociński (""Wołyń""), Jacek Petrycki (""Sprawiedliwy""), Mikołaj Łebkowski (""Sługi boże""), Kacper Czubak (""Mów mi Marianno"") i Jerzy Zieliński (""Letnie przesilenie""), czy autor muzyki do filmu ""Sługi boże"", Maciej Zieliński.  Każde z trwających nierzadko do późnych godzin nocnych spotkań było wyjątkowe. Twórcy chętnie dzielili się z widownią historiami z planów swoich filmów i opowiadali o kulisach powstawania najciekawszych scen. Michał Rosa, reżyser i scenarzysta „Szczęścia świata” zdradził, że już na etapie pisania scenariusza, jako architekt z wykształcenia, stworzył na papierze szczegółowe plany kamienicy na Dolnym Śląsku, w której rozgrywa się akcja filmu. Starając się uzyskać sensualny wydźwięk swojej historii, zadbał nawet o takie detale, jak stworzone specjalnie wzory tapet zdobiących mieszkanie głównej bohaterki Róży, granej przez Karolinę Gruszkę.  Joanna Kulig i Agata Buzek opowiedziały z kolei o kulisach współpracy z francuską reżyserką Anne Fontaine, dzieląc się przy okazji z widzami ciekawostką o tym, jak skomplikowane logistycznie było zapewnienie na planie w klasztorze na Warmii jednoczesnej obecności kilku noworodków, co wymagało zebrania już na etapie preprodukcji informacji o planowanych w okolicy porodach.  Choć większość spotkań przebiegała w pełnej humoru atmosferze, nie zabrakło jednak rozmów refleksyjnych, o poważniejszym wydźwięku. Autor ""Wołynia"", Wojciech Smarzowski pokreślił, że choć jego film traktuje o dawnych czasach, a pomysł nakręcenia tej historii pojawił się w jego głowie jeszcze przed ukraińskim Majdanem, kiedy sytuacja polityczna w Polsce była zupełnie odmienna, to obraz ten „jest niestety niebezpiecznie aktualny, pokazuje, do czego może doprowadzić skrajny nacjonalizm”. Smarzowski wyraził też żal, że ""Wołyń"" wciąż nie doczekał się premiery na Ukrainie.   Zakończenie przeglądu Orłów nie jest jednak końcem Wielkiego Święta Polskiego Kina – wielkie emocje dopiero przed nami! Członkowie Polskiej Akademii Filmowej zakończyli głosowanie o północy, 2 lutego. Obecnie przeprowadzająca głosowanie firma doradczo-audytorska PwC, gwarantująca wiarygodność, tajność i poufność glosowania, zlicza głosy akademików.  Polskie Nagrody Filmowe Orły są organizowane przez Niezależną Fundację Filmową od 1999 roku. Orły przyznawane są głosami członków Polskiej Akademii Filmowej w 19 kategoriach. Głosowanie na nominowanych i laureatów Orłów jest dwuetapowe, korespondencyjne i tajne aż do ogłoszenia wyników. Partnerem Polskich Nagród Filmowych Orły od chwili ich powstania jest czołowa na świecie firma audytorsko-doradcza PwC, która nadzoruje także proces przyznawania Oscarów, nagród Amerykańskiej Akademii Filmowej."
http://film.wp.pl/mroczny-kaloryczny-i-elegancki-poczatek-filmowego-weekendu-w-multikinie-6086493798019713a,"Mroczny, kaloryczny i elegancki początek filmowego weekendu w Multikinie 3 lutego w kinach sieci Multikino będzie można zobaczyć premierowo trzy filmy – kontynuację znanej serii horrorów ""Rings"", dramat ""Jackie"" z Natalie Portman oraz portret założyciela znanej sieci fast-foodów ""McImperium"".  ""Rings” to kontynuacja znanej serii filmów grozy. Jeżeli już przestała śnić się wam Samara Morgan, to mamy złe wieści… Ona powraca! Film zabierze nas do czasów sprzed wydarzeń pierwszej części ""Ringu"", na długo zanim powstała słynna kaseta video, którą Samara rozpoczęła krwawe żniwo. Dowiemy się, co pchnęło jej macochę do morderstwa, a motywy wcale nie są oczywiste ""Jackie"" to poruszająca historia kobiety–ikony, uosobienia klasy, stylu i szyku. Postaci równie inspirującej, co tajemniczej. Uznawany za poważnego kandydata do Oscarów film wyreżyserował Pablo Larraín – zdobywca Srebrnego Niedźwiedzia na MFF w Berlinie (za „El Club”). Oklaskiwana przez widzów i krytyków „Jackie” otrzymała nagrodę za Najlepszy Scenariusz na MFF w Wenecji. Zaś brawurowy występ Natalie Portman przyniósł aktorce nominacje do Oskarów, Złotego Globu i prestiżowych nagród Independent Spirit i Gotham Award. ""McImperium"" to historia założyciela znanej sieci fast-food. Ray Kroc (Keaton) to charyzmatyczny biznesman, który od lat walczy o swoje pięć minut sławy. Jednak każdy jego pomysł przeradza się w klęskę, a szanse na realizację marzeń maleją z dnia na dzień. Niespodziewanie otrzymuje zamówienie od nieznanej mu restauracji w Kalifornii. Poznaje braci McDonaldów, którzy wymyślili nowatorski system serwowania jedzenia w 30 sekund od złożenia zamówienia. Ray, zachwycony rewolucyjnym pomysłem, namawia braci do stworzenia sieci restauracji w całych Stanach Zjednoczonych. W miarę rozrastania się fastfoodowego imperium, Ray chce mieć coraz więcej władzy. Jak wiele poświęci, aby zbudować najbardziej rozpoznawalną markę na świecie i stać się jedną z największych osobowości XX wieku?"
http://film.wp.pl/lego-batman-movie-ralph-fiennes-pomaga-batmanowi-6022457300845185a,"''''LEGO Batman Movie'''': Ralph Fiennes pomaga Batmanowi   Ralph Fiennes  dołączył do głosowej obsady animacji ""LEGO Batman Movie"". Brytyjczyk wcieli się w postać Alfreda Pennywortha, czyli służącego Batmana. Aktor dołączył do zacnego grona. Will Arnett będzie Batmanem, Michael Cera Robinem, Rosario Dawson wystąpi jako Batgirl, a Zach Galifianakis jako Joker. Chris McKay reżyseruje. Scenariusz animacji wyszedł spod pióra Setha Grahame''a-Smitha. Premiera planowana jest na 10 lutego 2017 roku. Projekt powstaje dla wytwórni Warner Bros. Ralpha Fiennesa już za kilka dni będzie można zobaczyć w roli M w filmie ""Spectre""."
http://film.wp.pl/bohater-z-krwi-i-klockow-wraca-przedpremierowe-pokazy-lego-batman-film-w-sieci-multikino-6086126638396545a,"Bohater z krwi i... klocków wraca. Przedpremierowe pokazy ""LEGO BATMAN: FILM"" w sieci Multikino W sobotę, 4. lutego i w niedzielę 5. lutego w kinach sieci Multikino będzie można zobaczyć przedpremierowo animacje ""LEGO BATMAN: FILM"". Kup bilet już dziś i nie przegap kontynuacji przebojowego animowanego hitu ""LEGO: Przygoda"", który wejdzie do kin już 9. lutego! Podczas przedpremierowych pokazów będą rozdawane plakaty filmu w formacie B2. Batman, Robin i Joker w kontynuacji przebojowego animowanego hitu ""LEGO: Przygoda"". Tym razem złożony z klocków LEGO Mroczny Rycerz z Gotham musi obronić swoje miasto przed zakusami nikczemnego Jokera. Na szczęście ma sprzymierzeńców w postaci sieroty Robina, córki komisarza Gordona - Barbary oraz wiernego kamerdynera Alfreda. Widzowie Multikina kupujący bilet na ""LEGO BATMAN: FILM"" otrzymają jednostronny plakat filmu w formacie B2. Zakup jednego biletu uprawnia do odbioru jednego plakatu. Aby odebrać plakat należy pokazać w kasie kina zakupiony bilet. Dotyczy to zarówno biletów zakupionych w kasie kina, jak również przez stronę www.multikino.pl i aplikację mobilną Multikina. Akcja będzie trwała do wyczerpania zapasów plakatów. ""LEGO BATMAN: FILM"" objęty jest akcją ""Rodzina do kina"". Dzięki temu rodzice mogą ze swoimi pociechami uczestniczyć w najważniejszych premierach filmów familijnych w bardzo atrakcyjnych cenach. Rodzic przy zakupie biletu dziecięcego dla dziecka, za swój bilet na ten sam film zapłaci tyle samo. Bilety rodzinne mogą być nabyte maksymalnie przez dwoje rodziców lub opiekunów. Oferta obowiązuje we wszystkich kinach sieci Multikino przez cały tydzień, na filmy familijne 2D i 3D do 12 roku życia."
http://film.wp.pl/tworcy-malego-ksiecia-ponownie-zachwycaja-dzieci-i-rodzicow-munio-straznik-ksiezyca-czyli-przezyj-najfajniejsza-przygode-pod-sloncem-i-ksiezycem-6085790086501505a,"""Munio: Strażnik Księżyca"", czyli przeżyj najfajniejszą przygodę pod Słońcem… i Księżycem! Twórcy ""Małego Księcia"" ponownie zachwycają dzieci i rodziców Twórcy hitów ""Mały książę"" i ""Kung Fu Panda"" przedstawiają magiczną historię małego bohatera, który udowodni całemu światu, że jeśli masz wielkie serce i wiernych przyjaciół, nie ma dla ciebie rzeczy niemożliwych! ""Munio: Strażnik Księżyca"" w kinach od 10 marca! W pewnej magicznej krainie, wesoły psotnik, Munio, niespodziewanie i ku zaskoczeniu wszystkich zostaje wybrany do arcyważnego zadania – wraz z bohaterskim Stalonem mają strzec Księżyca i Słońca. Dla beztroskiego i kochającego zabawę Munia to nie lada wyzwanie! Niestety, dość szybko z serii niefortunnych zdarzeń i nadarzającej się okazji korzysta zły mag, który wykrada Księżyc i Słońce. Munio musi wyruszyć w pełną przygód i niebezpieczeństw podróż, żeby naprawić swój błąd. Czas przywrócić porządek na niebie! Za animację odpowiadają producenci ""Małego księcia"". Film jest oryginalnym pomysłem Benoît Philippona, który napisał scenariusz oraz wspólnie z doświadczonym rysownikiem Alexandrem Heboyanem, mającym na koncie pracę przy hitach ""Kung Fu Panda"" oraz ""Potwory i spółka"", zajął się reżyserią. Film zdążył już podbić serca publiczności w Europie, a w tym roku trafi także do amerykańskich kin.  W obsadzie polskiego dubbingu znaleźli się znani i lubiani: Mikołaj Roznerski (""7 rzeczy, których nie wiecie o facetach"", ""Kochaj"", ""Porady na zdrady""), który wcieli się w bohaterskiego i pewnego siebie Stalona oraz Olga Kalicka (serial Rodzinka.pl, ""Balerina""), która zagra mądrą i odważną Glim. W roli Munia, tytułowego Strażnika Księżyca, usłyszymy debiutującego na dużym ekranie Jędrzeja Hycnara, młodszego brata aktora i reżysera, Marcina Hycnara. Młodym aktorom towarzyszą rodzime gwiazdy dubbingu: Przemysław Bluszcz, Artur Dziurman, Jacek Kopczyński, Rafał Zawierucha, Jacek Kawalec oraz Andrzej Blumenfeld. ""Munio: Strażnik Księżyca"" w kinach od 10 marca!"
http://film.wp.pl/ja-olga-hepnarova-idzie-jak-burza-film-zgarnia-w-czechach-jedna-nagrode-za-druga-a-przed-nami-wciaz-jeszcze-ta-najwazniejsza-czeskie-lwy-6085774171558529a,"""Ja, Olga Hepnarova"" idzie jak burza, film zgarnia w Czechach jedną nagrodę za drugą. A przed nami wciąż jeszcze ta najważniejsza - Czeskie Lwy Film opowiadający historię ostatniej morderczyni w Czechosłowacji skazanej na śmierć, zbiera zasłużone laury u naszych czeskich sąsiadów. Obraz, ""Ja, Olga Hepnarova"" otrzymał 4 Nagrody Czeskich Krytyków Filmowych, m.in. w kategorii najlepszej aktorki, w której bezkonkurencyjnie wygrała Michalina Olszańska, grająca tytułową bohaterkę. Jeśli ktoś się zastanawiał, czy polska aktorka tak dobrze włada czeskim językiem, to rozwiewamy wątpliwości. Filmowa Hepnarova odbierając nagrodę podziękowała dwóm aktorkom, które zdubbingowały ją bezbłędnie. Nagrodzone zostały również zdjęcia, za które odpowiadał Adam Sikora. Warto dodać, że polski operator jest bardzo popularny w Czechach, już wcześniej pracował tutaj nad filmem ""W cieniu"". Absolutnym odkryciem roku okazał się duet reżyserski Tomas Weinreb i Petr Kazda, który otrzymał również nagrodę za najlepszą reżyserię.  Film, ""Ja, Olga Hepnarova"" swoją premierę miał rok temu w Berlinie, od tego czasu obraz zdobył nagrody na przeszło 60. festiwalach na świecie. Warto dodać, że na początku marca zostaną rozdane najważniejsze czeskie nagrody filmowe, Czeskie Lwy. Film został nominowany aż w 8. kategoriach i jest mocnym kandydatem do zdobycia tych najważniejszych. Przez wielu krytyków film uznawany jest już za jeden z najciekawszych obrazów 2017 roku. Opowiada on historię ostatniej kobiety w Czechosłowacji, na której wykonano wyrok śmierci. Wtorek, 10 lipca 1973 roku, Praga, przystanek na alei Obrońców Pokoju. Kobieta, lat 22, będąca zawodowym kierowcą, wjechała ciężarówką model Praga RN w grupę ludzi oczekujących na tramwaj. 8 osób zginęło, 12 zostało rannych. To nie był nieszczęśliwy wypadek. Działała z premedytacją. Chciała zabić jak najwięcej osób. Nie uciekała przed milicją. Nie broniła się na procesie. Dwa dni przed swoim czynem napisała list. ""Dlaczego to robię? Żeby zrozumieli, że istnieje kres bezsilności jednostki. Jestem samotnikiem. Człowiekiem zniszczonym przez ludzi. Mam wybór - zabić siebie albo innych. Wybieram zemstę."" Podpisując go - Ja, Olga Hepnarová."
http://film.wp.pl/przeglad-orlow-2017-niezwykla-popularnosc-najwiekszego-festiwalu-polskich-filmow-te-liczby-robia-wrazenie-6084336295470209a,"Przegląd ORŁÓW 2017: Niezwykła popularność największego festiwalu polskich filmów. Te liczby robią wrażenie Przegląd Orły 2017 to nie lada gratka dla fanów polskiej kinematografii, w jednym miejscu widzowie mają możliwość zapoznania się z tym, co najciekawsze w polskim kinie. W programie znalazło się 51 tytułów fabularnych i dokumentalnych, które w ciągu 2016 roku były wyświetlane w kinach przez co najmniej 7 dni. Po wieczornych pokazach Przeglądu były zaplanowane 23 spotkania z twórcami filmowymi, z których odbyło się już 16, a jeszcze 7 przed nami. Podczas tych 16 spotkań gośćmi było 50. twórców filmowych: reżyserów, operatorów, kostiumografów, kompozytorów muzyki, producentów i gwiazd filmowych! Wśród uczestników pojawili się m.in. Wojciech Smarzowski i Piotr Sobociński z ""Wołynia"", Jana P. Matuszyński i Aleksandra Konieczna z ""Ostatniej rodziny"", Joanna Kulig i Agata Buzek z ""Niewinnych"", Weronika Książkiewicz, Ewa Błaszczyk i Piotr Głowacki z ""Planety singli"", Maciej Pieprzyca oraz aktorzy: Magda Popławska, Michał Żurawski, Mirek Haniszewski z ""Jestem mordercą"", Arek Jakubik i Filip Pławiak z ""Prostej historii o morderstwie"", Kuba Czekaj i Agnieszka Podsiadlik z ekipą filmu ""Baby bump"", czy Piotr Żurawski i Łukasz Grzegorzek z ""Kampera"". Przed widzami jeszcze 7 dni pokazów i spotkań na tegorocznym Przeglądzie Orłów. Udział w spotkaniach potwierdzili m.in. Wojciech Kasperski i Marcin Dorociński z filmu ""Na granicy"", Tomasz Wasilewski i Magda Cielecka ze ""Zjednoczonych stanów miłości"", Michał Rosa, reżyser ""Szczęścia świata"", Karolina Bielawska z głośnym dokumentem ""Mów mi Marianna"", Ryszard Bugajski z filmem ""Zaćma"", twórcy filmu ""Sprawiedliwy"" - Michał Szczerbic i Jacek Petrycki oraz Leszek Gnoiński, reżyser dokumentu ""Jarocin. Po co wolność"" z jednym z bohaterów, Muńkiem Staszczykiem."
http://film.wp.pl/trojkat-jest-dobry-tylko-w-fantazjach-idzcie-do-domu-i-sie-kochajcie-premiera-filmu-sztuka-kochania-historia-michaliny-wislockiej-wideo-6084320209314945a,"Trójkąt jest dobry tylko w fantazjach. Idźcie do domu i się kochajcie. Premiera filmu ""Sztuka kochania. Historia Michaliny Wisłockiej"" [WIDEO] Wreszcie odbyła się uroczysta premiera długo wyczekiwanej ""Sztuki kochania"". Filmu, który podobnie jak jego bohaterka wywraca waszą seksualność do góry nogami, w zależności od pozycji, którą właśnie przyjmujecie. Z tej okazji rozmawialiśmy m.in. z Magdaleną Boczarską i Piotrem Adamczykiem o ich wspomnieniach z planu zdjęciowego. Tylko u nas dowiecie się pikantnych szczegółów! - Z żadną produkcją nie czułam się aż tak bardzo związana, to wyjątkowa praca i aktorska przygoda życia jak do tej pory. - mówiła Magdalena Boczarska, odtwórczyni głównej roli. Filmowa Michalina Wisłocka to efekt wielu miesięcy przygotowań, wchodzenia w rolę i ciężkiej pracy. Jednak finalnie widzowie otrzymują postać charakterną i trafiającą w punkt. Michalina Wisłocka napisała książkę, która zmieniła wszystko. Ale zanim ""Sztuka kochania"" podbiła rodzimy rynek księgarski i zrewolucjonizowała seksualność PRL-u, jej autorka musiała przejść długą drogę. Słynna ginekolog poświęciła lata na przełamywanie konserwatywnej obyczajowości i przepychanki z bezduszną cenzurą. Opowieść o powstaniu ""Sztuki kochania"" Michaliny Wisłockiej to historia rewolucji seksualnej w wersji PRL. - Takim naszym cichym marzeniem jest to, żeby po filmie wszyscy poszli do domu i się pokochali. - powiedziała reżyserka, Maria Sadowska. Film powstał na wzór hollywoodzkich produkcji. Cała obsada, łącznie z reżyserką była z castingu, ale może dzięki temu na planie zdjęciowym wytworzyła się wyjątkowa atmosfera. - Magda Boczarska i Justyna Wasilewska to aktorki, z którymi się nie gra, tylko się jest. Jak było powiedziane - akcja, miałem wrażenie, że biorę udział w gorącej dyskusji z własną żoną i kochanką. To są najfajniejsze momenty dla aktorów, kiedy się zapominamy. Choć w obrazie Marii Sadowskiej możemy oglądać czasy, w których nagość i seks były tematami tabu, to dostrzegamy w nim w jakimś stopniu walor edukacyjny, pewnego rodzaju przestrogę, że wolność i otwartość nie zawsze są dobre. - Jeżeli ktoś ma tego typu marzenia i chciałby żyć w trójkącie, to naprawdę powinien wybrać się do kina, żeby zobaczyć, z jakimi konsekwencjami to się wiąże. - powiedział Piotr Adamczyk, filmowy mąż Michaliny Wisłockiej. ""Sztuka Kochania. Historia Michaliny Wisłockiej"" trafi do kin 27 stycznia 2017 roku."
http://film.wp.pl/japonczycy-recenzuja-ghost-in-the-shell-sa-komentarze-na-temat-wybielenia-glownej-akotrki-6110488148596865a,"Japończycy recenzują „Ghost in the Shell”. Są komentarze na temat wybielenia głównej akotrki Komentarzom na temat obsadzenia Scarlett Johansson w remake’u „Ghost in the Shell” nie było końca. Według wstępnych szacunków na ""aferze"" z wybieleniem głównej aktorki, producenci mogą stracić od 60 do 100 mln dolarów. W Japonii krytycy nie rozumieją kontrowersji, które film Ruperta Sandersa wywołał na Zachodzie.  Japońscy krytycy oceniają film lepiej niż amerykańscy lub europejscy. Większość z nich docenia stronę wizualną filmu, przy czym nie brakuje komentarzy, że amerykański remake jest płytszy w stosunku do oryginału. Japońscy krytycy nie widzą problemu z faktem, że w głównej roli obsadzono Scarlett Johansson, a nie japońską aktorkę. - Zagrała świetnie. Podobała mi się w „The Avengers” i bardzo chciałem zobaczyć, jak sobie poradziła w tym filmie. Gdyby u nas powstała aktorska wersja „Ghost in the Shell, na pewno zagrałaby ją jakaś głupia członkini popularnego dziewczęcego zespołu -  mówi fan Tomoki Hirano dla „Hollywood Reporter”. Kytycy „wybielenia” azjatyckiej aktorki nie wzięło raczej pod uwagi faktu, że wielu japońskich widzów wybierze się na ""Ghost in the Shell"" właśnie ze względu na Scarlett Johansson. Nie brakuje głosów, że Japończykom nie podobałoby się, gdyby w filmie zagrała Amerykanka japońskiego pochodzenia lub np. Koreanka.  Według wstępnych szacunków box office wyniki ""Ghost in the Shell""  źle rokują dla producentów. Kosztujący nieoficjalnie 180 mln dolarów film może przynieść straty w granicach od 60 do 100 mln dolarów. Według niektórych analiz jedną z przyczyn utopienia filmu może być właśnie ""afera"" z wybieleniem aktorki."
http://film.wp.pl/pawel-delag-niczym-mad-max-jest-zwiastun-postapokaliptycznego-filmu-pm-25-wideo-6110467025635457a,"Paweł Deląg niczym Mad Max. Jest zwiastun postapokaliptycznego filmu ""PM 2.5"" [WIDEO] Ziemia po ekologicznej apokalipsie, niepojąca piosenka Sarsy i sugestywna charakteryzacja Pawła Deląga. W tak niecodzienny sposób twórcy filmu ""PM 2.5"" chcą zwrócić uwagę na problem smogu w Polsce. - Premierę filmu zaplanowaliśmy na początek mają. Będzie to prawdopodobnie długi weekend. Szczegóły ujawnimy niedługo – zdradza Wirtualnej Polsce Piotr Biedroń, reżyser „PM 2.5”. Tytułowy PM 2.5 to pył o średnicy nie większej niż 2,5 µm, który zdaniem WHO (World Health Organization) jest najbardziej szkodliwy dla zdrowia. Etiuda filmowa wyreżyserowana przez Piotra Biedronia ma zwrócić uwagę na ogromny problem zabójczego smogu.  ""Problem zanieczyszczonego powietrza w polskich miastach jest krytyczny. Nasz rząd skandalicznie bagatelizuje to zagrożenie. Minister zdrowia Konstanty Radziwiłł w medialnych wypowiedziach stwierdzał, że nie ma powodu do paniki, a smog to tylko teoretyczne zagrożenie"" - czytamy na profilu nadchodzącego filmu. - Nie stoi za nami żadna grupa kapitałowa czy rządowa. To nasza własna inicjatywa, tych których smog truje i zabija - zapewniają twórcy.  Scenariusz „PM 2.5” napisali Piotr Biedroń i Artur Michalik, którzy zajęli się również produkcją. Efekty specjalne przygotowali Patryk Zimończyk, Bernard Wójcik oraz Dawid Raźny. Kostiumy zaprojektowali Łukasz Sieroń i Ewa Mroczkowska. Sarsa zasłynęła przebojami ""Zapomnij mi"", ""Indiana"" czy ""Naucz mnie"". Właśnie pracuje nad drugą płytą, na którą powinien trafić ""Dzielę"" znany już z serialu ""Druga szansa"". W 2015 roku Sarsa zawojowała polski rynek muzyczny. Dziennikarze muzyczni uznali ją za prekursorkę nowego polskiego popu. Na koncie ma platynową debiutancką płytę ""Zapomnij mi"" oraz diamentowe, platynowe i złote single. Paweł Deląg znany jest z filmów ""Quo Vadis"", ""Ja wam pokażę!"", ""Kiler"" czy ""Szamanka"". W maju będzie można go oglądać w biografii śląskiego piłkarza Jana Banasia pt. ""Gwiazdy"". Aktor od wielu lat z powodzeniem występuje w rosyjskich produkcjach filmowych."
http://film.wp.pl/box-office-usa-starsi-panowie-trzej-podsumowanie-6110434774632065a,"Box Office USA: starsi panowie… trzej [PODSUMOWANIE] W amerykańskich kinach wciąż ""rządzą dzieciaki” (całe podium zajęte przez filmy dla młodych widzów), ale pośród nowości znalazł się jeden ciekawy tytuł dla dorosłych ""W starym, dobrym stylu”. W głównych rolach trzej zdobywcy Oscara Morgan Freeman, Michael Caine oraz Alan Arkin. To dobrze, że w Hollywood wciąż można zrealizować film ze sporym budżetem, który oparty jest na doświadczonych aktorach z bardzo długim stażem. ""W starym, dobrym stylu"" gwiazdami są urodzeni w latach trzydziestych ubiegłego wieku Morgan Freeman (ur. w 1937 roku), Michael Caine (ur. w 1933 roku) oraz Alan Arkin (ur. w 1934 roku). Ci starsi panowie to nie tylko aktorzy z ogromnym doświadczeniem, ale także artyści wybitni. Każdy z nich ma w swoim dorobku wiele filmowych nagród, w tym przynajmniej jednego Oscara.  Nowojorczyk Alan Arkin najsłynniejszą filmową nagrodę otrzymał stosunkowo niedawno, gdyż w 2007 roku. Produkcją, którą przyniosła mu Oscara w kategorii najlepszy aktor drugoplanowy był komediodramat ""Mała Miss"". Sześć lat później Arkin w tej samej kategorii został wyróżniony dzięki roli w filmie ""Operacja Argo"". W sumie na jego koncie znajdują się cztery nominacje do Oscara. Dwie pierwsze za główne role miały miejsce jeszcze w latach 60. – ""Serce to samotny myśliwy"" (1969) oraz ""Rosjanie nadchodzą"" (1967). Pierwszą nominację do nagrody Akademii Alan Arkin otrzymał w tym samym roku, co Michael Caine.  Urodzony w Londynie Caine swoją pierwszą nominację otrzymał za rolę w obyczajowej komedii ""Alfie"" (niemal 40 lat później powstał remake tego filmu z Jude’em Law w tytułowej roli). Brytyjczyk w sumie otrzymał cztery nominacje do Oscara za pierwszoplanową rolę – ""Detektyw"" (1973), ""Edukacja Rity"" (1984) oraz ""Spokojny Amerykanin"" (2003) – ale nagrodę Amerykańskiej Akademii Filmowej otrzymał ze dwie drugoplanowe kreacje. W 1987 roku za rolę w ""Hannah i jej siostry""  Woody’ego Allena oraz w 2000 roku w dramacie ""Wbrew regułom"". Mimo że trzeci z naszych bohaterów, urodzony w Memphis w stanie Tennessee Morgan Freeman, jest rówieśnikiem Alana Arkina i Michaela Caine’a, to świat kina odkrył dopiero w drugiej połowie lat 80. Pierwsza nominacja do Oscara pojawiła się w 1988 roku za drugoplanową rolę w sensacyjnym dramacie ""Cwaniak"". Później przyszła nominacja za ""Wożąc panią Daisy"" (1990) oraz ""Skazani na Shawshank"" (1995). Nagrodę Amerykańskiej Akademii Filmowej Freeman otrzymał w 2005 roku za drugoplanową rolę w filmie Clinta Eastwooda ""Za wszelką cenę"".    Role w komedii ""W starym, dobrym stylu"" raczej nie przyniosą naszym bohaterom żadnych nagród. Ważne jednak, że film zbiera solidne recenzje i podoba się widzom. Podczas premierowego weekendu na jego konto wpłynęło 12,5 mln dol. (czwarta pozycja). Koszt produkcji sięgnął 25 mln dol. Jak już wspomnieliśmy w amerykańskich kinach wciąż „rządzą dzieciaki”. W tym tygodniu do liderów z ubiegłego tygodnia ""Dzieciak rządzi"" (pierwsza pozycja – 26,3 mln dol. wpływów) oraz „Pięknej i Bestii” (druga pozycja – 25 mln) dołączyła animacja ""Smerfy: Poszukiwacze zaginionej wioski"". Produkcja wytwórnia Sony nie sprzedaje się jednak zbyt  dobrze. Od piątku do niedzieli film zebrał 14 mln dol. (trzecia pozycja). Jak na produkcję dla młodych widzów bardzo skromny to wynik (animacja kosztowała 60 milionów dol.). Dla porównania aktorska (w dużej części) ekranizacja komiksu belgijskiego rysownika Peyo z 2011 roku stała się bardzo dużym przebojem. W Stanach zarobiła 142,6 mln dol. (otwarcie – 35,6 mln), zaś na całym świecie ponad 560 mln dol. 1. ""Dzieciak rządzi"" – 26,3 mln dol. (w sumie 89,4 mln). 2. ""Piękna i Bestia"" – 25 mln dol. (432,3 mln). 3. ""Smerfy: Poszukiwacze zaginionej wioski"" – 14 mln dol.  (nowość). 4. ""W starym, dobrym stylu"" – 12,5 mln dol.  (nowość). 5. ""Ghost in the Shell"" – 7,3 mln dol.  (31,6mln). 6. ""Power Rangers” – 6,2 mln dol. (75,1 mln). 7. ""Kong: Wyspa Czaszki"" – 5,8 miliona dolarów (156,6 mln). 8. ""Logan: Wolverine"" – 4,1 mln dol.  (218,1 mln). 9. ""Uciekaj!"" – 4 mln dol.  (162,9 miliona). 10. ""The Case for Christ"" – 3,9 mln dol.  (nowość). Premiery następnego tygodnia: ""Szybcy i wściekli 8"" – poprzednia część cyklu na całym świecie zarobiła aż 1,5 miliarda dolarów. Piotr Kaminsky"
http://film.wp.pl/olga-lipinska-nazywano-ja-zelazna-dama-tvp-po-emisji-pamietnej-piosenki-rozpetalo-sie-pieklo-6109084533241985a,"Olga Lipińska: Nazywano ją ''''żelazną damą TVP''''. Po emisji pamiętnej piosenki rozpętało się piekło Kobieta niepokorna. Pracoholiczka i tyranka, która żelazną ręką trzymała swoich artystów. A mimo to najlepsi aktorzy – tuzy polskiej sceny, gwiazdy małego i wielkiego ekranu – marzyli o tym, by móc z nią pracować. I nic dziwnego, bo programy „królowej telewizyjnego kabaretu” cieszą się niesłabnącą popularnością – nawet mimo tego, że Olga Lipińska, która na początku kwietnia skończyła 78 lat, od dawna już nie pojawia się w studiu i odwiesiła karierę na kołek. Do odejścia z telewizji została zmuszona. Śmiała się, że to po części jej wina, bo nie mogła się powstrzymać przed „drażnieniem Kościoła”, a władza nie tolerowała jej „wybryków”. Wprawdzie zaproponowano jej występ w jakimś show „pod publiczkę”, ale Lipińska nigdy nie zamierzała robić niczego wbrew sobie. Wolała usunąć się w cień. Chociaż niektórzy nazywali ją „żelazną damą telewizji”, Olga Lipińska przyznawała, że jest osobą bardzo nieśmiałą, niepewną siebie i zakompleksioną. Jej mama, kobieta surowa i wymagająca, w dzieciństwie wpędziła ją w ogromne kompleksy. 
- Kiedyś podsłuchałam rozmowę mamy i babci. To był ostatni raz w życiu, kiedy podsłuchiwałam: „Co ja mam zrobić z taką pokraką? Nie dość, że ma krzywe zęby i stawia nogi do siebie, to jeszcze bez przerwy choruje” - opowiadała w „Wysokich Obcasach”. Od tamtej pory uważała się za dziewczynę nieatrakcyjną i nie sądziła, że ktokolwiek mógłby się nią zainteresować. Długo była singielką – przekonana, że pisane jest jej życie w samotności. Być może dlatego początkowo nie mogła zauważyć, że prawdziwą miłość ma tuż pod nosem.  Andrzeja Piotrowskiego – którego nazywała Piotrem – poznała pod koniec lat 50., kiedy zaczynała pracę w telewizji. Lipińska od razu wpadła mu w oko, toteż nie zwlekając, Piotrowski zaprosił ją do kina. Ona się zgodziła, choć przyznawała, że adorator jakoś szczególnie jej nie interesował. Ale on się nie poddawał. Został jej przyjacielem i cierpliwie czekał. I wreszcie Lipińska zdała sobie sprawę, że bez Piotra żyć już nie potrafi. Dzięki niemu odżyła, zaczęła wierzyć we własne siły.  - On był dla mnie ojcem, matką, Makarenką. „Ty jesteś bardzo zdolna”. „Wszystko ci wychodzi”. Aprobata absolutna. To, czego nie miałam w domu – opowiadała. I chociaż zdarzały się jej mniejsze i większe zauroczenia, wiedziała, że bez Piotrowskiego nie potrafiłaby funkcjonować. - Piotr był moim najlepszym wyborem życiowym. I nie tylko dlatego, że wyciągał mnie spod szafy, z najgorszych dołów psychicznych – dodawała. Ale nie kryła, że najważniejsza zawsze była dla niej praca. 
- Tak naprawdę zakochana do dna byłam zawsze w mojej pracy – podkreślała. I nikt nie był w stanie z nią konkurować. Dzięki pracy Lipińska się zmieniała, przechodziła prawdziwą metamorfozę. W studiu telewizyjnym ulatywała jej nieśmiałość i niepewność, stawała się kobietą zdecydowaną, stawiającą na swoim, potrafiącą zapanować nad grupą aktorów. Dlatego też nigdy nie zdecydowała się na macierzyństwo. - Wiedziałam, że dziecko odciągnie mnie od pracy. Wszystko co robiłam, starałam się wykonywać jak najlepiej, ale wiem, że dziecka nie wychowałabym najlepiej. Nie chciałam też, aby ktoś obcy mi je wychowywał – mówiła w magazynie „Świat i ludzie”. Nie było dla niej tematów tabu. Śmiała się ze wszystkiego i wszystkich. I w pewnym momencie okazało się, że nadepnęła komuś na odcisk. Rozdrażniła Kościół, choć sama zapewniała, że robiła to tylko z patriotyzmu.  - Bałam się, że przerobią nam Polskę na państwo wyznaniowe – mówiła w „Wysokich Obcasach”. Kiedy w jej programie wykonano piosenkę „Urzędnicy Pana B.”, rozpętało się piekło. - Zadzwonił Aleksander Małachowski: „Pani Olgo, co pani zrobiła! Poseł Niesiołowski będzie składał interpelację w Sejmie”. Interpelacji w końcu nie złożył, ale nazwał mój kabaret paskudztwem– opowiadała. - Kiedy przegłosowano ustawę o radiofonii i telewizji, w którą zostały wpisane ''wartości chrześcijańskie'', ogłosił, że to właśnie po to, żeby Lipińska w swoim kabarecie przestała obrażać Kościół. Szaleństwo! Do telewizji posypały się listy pisane z parafii, często pod dyktando, bo identyczne. Były też telefony z Episkopatu. Chodziłam na dywanik do kolejnych dyrektorów. Z telewizji odeszła w 2005 roku. Twierdziła, że się jej pozbyto, proponując prowadzenie show, które zupełnie nie wpisywało się w jej ambicje. I raczej nie widzi możliwości powrotu na mały ekran.  - Uważają, że jestem konfliktowa, taka, śmaka i owaka – mówiła w „Wysokich Obcasach”. - Nie umiem być miła i usłużna, to fakt. Nie chce występować w reklamach, chociaż przyznawała, że proponowali jej „niezłe pieniądze” za reklamę zupy. Znalazła sobie jednak inne źródło utrzymania. - Piszę felietony. Wydaję książki. Mam tantiemy. Wynajmuję mieszkanie. Nie jest źle – mówiła i dodawała: - Uważam, że to przeczekam i że wszystko przede mną. Że swojego „Hamleta” jeszcze zdążę zrobić. W 2005 roku felietony Olgi Lipińskiej publikowane w „Twoim Stylu” zostały wydane w formie książkowej jako „Mój pamiętnik potoczny”. Kolejne zbiory („Co by tu jeszcze” i „Jeszcze słychać śmiech”) trafiały na półki księgarskie w 2009 i 2013 roku."
http://film.wp.pl/andrzej-nardelli-nieodzalowany-czlowiek-kultury-w-czasach-hipisowskich-wszyscy-pili-i-palili-on-nie-6109078868706945a,"Andrzej Nardelli: nieodżałowany człowiek kultury. ""W czasach hipisowskich wszyscy pili i palili. On nie"" Chociaż jego dorobek artystyczny zamyka się w kilku występach filmowych, telewizyjnych oraz teatralnych, to pamięć o Andrzeju Nardellim jest wciąż żywa. Nazywany przez Magdę Umer ""człowiekiem kultury"" artysta obchodziłby w kwietniu 70. urodziny. Niestety zginął w nieszczęśliwym wypadku znacznie wcześniej, mając zaledwie 25 lat. Ówcześni krytycy i publiczność byli zgodni, że odszedł jeden z najbardziej obiecujących aktorów młodego pokolenia. W 1970 roku został najmłodszym odtwórcą roli Kordiana w historii polskiej sceny. Nikt wówczas nie przypuszczał, że początek monologu bohatera zaczynający się słowami ""Zabił się młody…"" okaże się proroczy... Do stołecznej Akademii Teatralnej trafił z Mysłowic, gdzie urodził się 7 kwietnia 1947 roku jako jedno z siedmiorga dzieci Stefanii i Waleriana. Rodzina Nardellich uchodziła na Śląsku za znaną i szanowaną, a charakterystyczne nazwisko zawdzięczała włoskim korzeniom.  Aktor był stryjecznym bratem Piotra Nardellego, słynnego tancerza i choreografa związanego z Operą Narodową. Z kolei stryj Andrzeja, Zdzisław, z sukcesami zajmował się reżyserią słuchowisk radiowych (m.in. kultowi ""Matysiakowie"").
- Dyrektorka szkoły Maria Apollo siadała na akademiach w pierwszym rzędzie i prawie płakała, gdy Andrzej deklamował. My się z niej śmialiśmy, ale to ona widocznie pierwsza odkryła w Andrzeju talent - wspominała po latach Joanna Kućma, młodsza siostra aktora. - Andrzej Seweryn uczył się wszystkiego, czego można się było tylko w szkole nauczyć, Maciej Englert zaczynał reżyserować, Marian Glinka podnosił ciężary, Daniel Olbrychski próbował się ze wszystkimi na rękę, a Andrzej Nardelli tańczył– wspominał aktora szkolny kolega Piotr Fronczewski. W 1970 roku aktor dostał angaż w Teatrze Narodowym, gdzie zagrał tytułową rolę w „Kordianie” Juliusza Słowackiego w reżyserii Adama Hanuszkiewicza. - Pierwsze dziecko w historii Kordiana, które okuto w więzy - miał o nim powiedzieć zmarły w 2011 roku wybitny reżyser.
Warto dodać, że przez kolejne 23 lata Nardelli był najmłodszym odtwórcą tej roli. - Miał dużo zębów, był nadwrażliwy, nadruchliwy, o bardzo dziwnym ruchu, jakichś wygiętych do tyłu plecach. Wszyscy bardzo go lubili, bo był przewspaniałym kolegą, ale tak zawodowo nikt nie rokował mu większych nadziei- opowiadał Maciej Englert w filmie dokumentalnym poświęconym aktorowi. Nardelli zwracał na siebie uwagę delikatną, chłopięcą urodą. Koledzy i najbliżsi wspominali go jako kruchego, wręcz eterycznego chłopca, którego rozsadzała energia.  Dorobek Andrzeja Nardellego zamyka się w kilku występach filmowych, telewizyjnych oraz teatralnych. Na ekranie zadebiutował w 1969 roku w ""Szkicach warszawskich"", nowelowym filmie Henryka Kluby. Rok później mignął na planie jednego z odcinków popularnego serialu ""Przygody psa Cywila"" oraz pojawił się w zabawnym epizodzie w kultowym ""Nie lubię poniedziałku"".
W 1972 roku aktor wziął udział w zdjęciach do widowiska telewizyjnego „Jest czy się śni”, gdzie wraz z Magdą Umer wykonał kilka nastrojowych piosenek. - Byliśmy inni. Ja lubiłam się wyspać, popatrzeć na drzewa, powąchać konwalie, a Andrzej chciał tylko grać i grać. Ja byłam człowiekiem natury, on kultury. Zaczynał się czas hipisowski, wszyscy pili, palili, a on nie. To był chłopiec we mgle. Gibki, lekki, cały płynął […] - wspominała po latach Magda Umer , z którą, zdaniem matki aktora, Nardelli podobno chciał się ożenić. Tym informacjom zaprzeczali jego siostra oraz Bogusław Wit, ostatni sekretarz pisarza, aktora i polityka Jerzego Zawieyskiego. Mężczyzna twierdził, że on i Andrzej byli wówczas parą. Ponadto krążyła plotka, że Nardelli podczas studiów związany był ze swoim wykładowcą. O homoseksualizmie Nardellego miał świadczyć również fakt, że nigdy nie kręciły się wokół niego dziewczyny, a on sam nie przejawiał zainteresowania kobietami. Umer całej sprawy nigdy nie chciała jednoznacznie skomentować. W czerwcu 1972 roku Nardelli i Umer mieli wspólnie wystąpić na X Festiwalu Piosenki w Opolu i zaśpiewać utwór „O niebieskim, pachnącym groszku”. Jednak nigdy do tego nie doszło.  - Ostatni raz widziałam go kilka dni wcześniej. Wyjeżdżałam na jakieś występy do Jugosławii. Andrzej pożyczył mi swoją walizkę. Wieczorem szłam śpiewać do Stodoły, Andrzej jechał do wujka. Mieliśmy się spotkać w poniedziałek- wspominała Magda Umer na łamach ""Gazety Wyborczej"". Aktor pojechał do domku swojego stryja w Orzechówku nad Narwią, pomagać mu w robotach budowlanych. 11 czerwca było bardzo gorąco. Zmęczony aktor postanowił się odświeżyć i popływać w rzece. Kiedy wskoczył do wody, porwała go fala i utonął. - Otworzyli jakąś śluzę. Zawsze wcześniej alarmowali, że będzie wielka woda. Zdzisław mówił, że nie słyszał żadnych trąb - opowiadała matka aktora. Kiedy Magda Umer śpiewała ""O niebieskim, pachnącym groszku"", orkiestra płakała. Andrzej Nardelli miał 25 lat. Został pochowany w czarnym aksamitnym garniturze, w którym miał wystąpić w Opolu. Premiera jego ostatniego filmu ""Szklana kula"" w reżyserii Stanisława Różewicza miała miejsce już po jego śmierci. Od 1999 roku przyznawana jest Nagroda im. Andrzeja Nardellego za najlepszy debiut aktorski na scenach polskich teatrów dramatycznych. "
http://film.wp.pl/program-tv-na-niedziele-nienawistna-osemka-poranek-kojota-i-zmruz-oczy-9-04-2017-6109099767760513a,"Program TV na niedzielę: ""Nienawistna ósemka"", ""Poranek kojota"" i ""Zmruż oczy"" [9-04-2017] W niedzielny wieczór w telewizji obejrzymy najnowszy film Quentina Tarantino ""Nienawistna ósemka"", kultową polską komedię ""Poranek kojota"" oraz kolejny odcinek miniserialu ""Rodzina KRUPP – wojna i pokój"", emitowanego na kanale Telewizji WP. Oprócz tego warto zwrócić uwagę na obsypany nagrodami polski komediodramat ""Zmruż oczy"", a to i tak zaledwie część atrakcji przygotowanych przez stacje telewizyjne na 9 kwietnia. ""Zmruż oczy"" Obsypana nagrodami (pięć Orłów i pięć Złotych Lwów) komedia obyczajowa Andrzeja Jakimowskiego, uznana za jeden z najlepszych polskich filmów 2003 roku. ""Zmruż oczy"" to kameralna opowieść o przyjaźni rezolutnej dziewczynki (Ola Prószyńska) i doświadczonego życiowo człowieka (Zbigniew Zamachowski). Ich przyjaźń wpływa na relacje dziewczynki z rodzicami (Małgorzata Foremniak i Andrzej Chyra), w efekcie dziecko staje się obserwatorem starcia postaw ojca oraz swojego nowego opiekuna. ""Zmruż oczy"" - TVP Kultura 18:10 ""Nienawistna ósemka"" Główna oś fabuły sprowadza się do tego, że dwaj łowcy głów, czarnoskóry Major Marquis Warren (Samuel L. Jackson) i John Ruth (Kurt Russell) z przestępczynią Daisy Domergue (Jennifer Jason Leigh) próbują przedostać się przez zaśnieżone pustkowie Wyoming do miasta Red Rock. Podczas podróży z powodu zamieci śnieżnej muszą zboczyć ze szlaku. Znajdują schronienie w zajeździe na górskiej przełęczy, gdzie spotykają kilku typów spod ciemnej gwiazdy. Jak łatwo się domyślić, znając logikę poprzednich filmów Tarantino, nie ma co liczyć na to, że panowie spotkają się przy okrągłym stole i załatwią stare sprawy bez rozlewu krwi.  ""Nienawistna ósemka"" - Canal+ Film HD 21:50 ""Poranek kojota"" Kultowa komedia Olafa Lubaszenki, duchowy następca filmu ""Chłopaki nie płaczą"". Kuba (Maciej Stuhr) to młody, ambitny, ale niespełniony rysownik komiksów. Ledwie wiąże koniec z końcem, ale prawdziwe problemy w jego życiu pojawiają się w momencie poznania Noemi. Chłopak zakochuje się w znanej piosenkarce, której ojczym ma powiązania ze światem przestępczym. I w żadnym wypadku nie pochwala nowego związku swojej pasierbicy.  ""Poranek kojota"" - Canal+ Film HD 23:55 ""Rodzina KRUPP – wojna i pokój"" 9 kwietnia na kanale Telewizja WP zostanie wyemitowany drugi odcinek miniserialu ""Rodzina KRUPP – wojna i pokój"". To historia tytułowej dynastii skoncentrowana na postaci Alfreda Kruppa, który jako 14-letni chłopiec musiał przejąć zarządzanie rodzinnym biznesem. Firma zbudowana na stali, broni i krwi była potęgą w Europie.  ""Rodzina KRUPP – wojna i pokój"" - Telewizja WP 19:55 ""Król życia"" ""Król życia"" idealnie wpasowuje się w lukę w polskim kinie, w którym brakuje produkcji typu ""feel good"" - lekkich, poprawiających samopoczucie. Dzięki świetnej obsadzie, niezłym dialogom i poprawnej fabule przy tej produkcji nie da się nudzić. Taki film na pewno warto obejrzeć, siedząc na kanapie w gronie przyjaciół i najbliższych. Przyjemny, zabawny, a jednocześnie dobrze zagrany.  ""Król życia"" - Canal+ Family HD  22:20 ""Bilet na księżyc"" Zmysłowa Anna Przybylska, Andrzej Chyra za sterami samolotu i Mateusz Kościukiewicz w roli niepoprawnego podrywacza, wszystko to czeka na widzów w filmie Jacka Bromskiego ""Bilet na Księżyc"", dwukrotnie nagrodzonego na festiwalu filmowym w Gdyni. Film wyreżyserowany przez twórcę komediowych przebojów ""U Pana Boga za piecem"" i ""U Pana Boga w ogródku"" to opowieść o młodości, przyjaźni i miłości w czasach, gdy człowiek stawiał pierwsze kroki na Księżycu.  ""Bilet na księżyc"" - TVP Kultura 20:20 ""Baby są jakieś inne"" Bodaj najmniej znany film twórcy ""Dnia świata"" i ""Nic śmiesznego"", w którym reżyser bawi do łez i nie bierze jeńców! Adaś Miauczyński i Pucio, bohaterowie filmu Marka Koterskiego, przeżywają kryzys wieku średniego, a głównym powodem ich złego samopoczucia są oczywiście kobiety. W trakcie długiej nocnej podroży mężczyźni rozmawiają o kobietach, które dobrze znają i o tych napotykanych przypadkiem. Narzekają na żony, byłe narzeczone i obiekty niespełnionych fantazji. Wszystkie łączy wspólny mianownik - są jakieś inne i nie da się ich zrozumieć.  ""Baby są jakieś inne"" - Polsat Romans 23:35   ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/arnold-schwarzenegger-nie-bedzie-juz-conanem-obawiano-sie-ze-film-na-siebie-nie-zarobi-6109889444968065a,"Arnold Schwarzenegger nie będzie już Conanem. Obawiano się, że film na siebie nie zarobi? Aktor ostatnio nie ma szczęścia do swoich filmów. Najpierw pod znakiem zapytania stanął kolejny ""Terminator"". Później gwiazdor wycofał się z ""Niezniszczalnych"", po tym jak wcześniej z udziału w produkcji zrezygnował Sylvester Stallone. Teraz okazuje się, że nie powstanie również nowy ""Conan"".  Informację o zaniechaniu prac nad ""The Legend of Conan"" przekazał producent Chris Morgan. - Studio postanowiło, że jednak nie nakręci filmu - wyjaśnił. - Złamało mi to serce. Uwielbiam pierwszy obraz z serii, jest jednym z moich ulubionych filmów wszech czasów. Will Beall napisał świetny scenariusz. Akcja miała rozgrywać się 30 lat później i przypominać ""Bez przebaczenia"" Clinta Eastwooda. Zapowiadała się niesamowita produkcja. Ale potrzebny był duży budżet, a studio miało wątpliwości. Postanowili nie ryzykować. Zrobią z tego serial czy coś.  Arnold Schwarzenegger wcielał się w Conana w filmach z lat 1982 i 1984. W 2011 do kin trafiła nowa wersja przygód umięśnionego wojownika, film ""Conan Barbarzyńca"" z Jasonem Momoą w roli głównej."
http://film.wp.pl/chuck-liev-schreiber-jako-prawdziwy-rocky-balboa-szykuje-sie-hit-6109783720826497a,"""Chuck"": Liev Schreiber jako prawdziwy Rocky Balboa. Szykuje się hit? Producenci przedstawili pierwszy zwiastun filmu ""Chuck"" (wcześniej znanego pod tytułem ""The Bleeder"") o Chucku Wepnerze, który stał się inspiracją dla powstania serii ""Rocky"".  W głównego bohatera wcielił się Liev Schreiber (ostatnio kojarzony przede wszystkim z serialem ""Ray Donovan""). Urodzony w 1939 roku Chuck Wepner - znany jako Bayonne Bleeder - pochodzi z New Jersey. Przez pewien czas wiódł bardzo burzliwe życie, pełne wzlotów, upadków i odkupienia. W 1975 roku stoczył 15 rund z Muhammadem Ali. Reżyserią filmu zajął się Philippe Falardeau. Poza Schreiberem w obsadzie znaleźli się Naomi Watts, Elisabeth Moss, Ron Perlman, Jim Gaffigan, Michael Rapaport, Pooch Hall i Morgan Spector. Co ciekawe, Naomi Watts prywatnie jest byłą partnerką Schreibera. Aktorzy rozstali się w 2016 roku. W ""Chucku"" gra Lindę, trzecią żonę pięściarza. Podczas pracy na planie Naomi i Liev byli jeszcze razem.   Premiera filmu zapowiedziana została na 5 maja. Zwiastun ""Chucka"" z Lievem Schreiberem z wąsikiem, skakanką i w płaszczu w kratkę możecie zobaczyć poniżej."
http://film.wp.pl/krol-macius-i-co-sie-stalo-z-juliuszem-wyrzykowskim-byl-najpopularniejsza-dziecieca-gwiazda-prl-u-6109074543023745a,"''''Król Maciuś I'''': co się stało z Juliuszem Wyrzykowskim? Był najpopularniejszą dziecięcą gwiazdą PRL-u 8 kwietnia mija 60 lat od premiery filmu, który podbił serca młodszej i starszej widowni, a z pewnego 12-letniego chłopca uczynił prawdziwą gwiazdę. ""Król Maciuś I"" w reżyserii Wandy Jakubowskiej, oparty na motywach powieści Janusza Korczaka, opowiada o losach króla, który mimo młodego wieku próbuje sprostać swoim obowiązkom i objąć władzę w kraju. Główną rolę powierzono Juliuszowi Wyrzykowskiemu i chłopiec szybko stał się najpopularniejszą dziecięcą gwiazdą w PRL-u. Zobaczcie, jak potoczyły się jego losy. Urodził się 6 czerwca 1946 roku w Warszawie. Talent niewątpliwie odziedziczył po rodzicach, cenionej i niezwykle popularnej parze aktorskiej.  Jego matką była Elżbieta Barszczewska, artystka teatralna i filmowa, ojcem zaś Marian Wyrzykowski, aktor, reżyser i profesor wykładający na warszawskiej PWST. Syn, od najmłodszych lat obserwujący pracę rodziców, szybko zdecydował się pójść w ich ślady. Zadebiutował dość wcześnie, bo już w 1957 roku, i od razu powierzono mu główną rolę w filmie ""Król Maciuś I"". 
Błyskawicznie zdobył ogromną popularność, ale musiało minąć kilkanaście lat, zanim Wyrzykowski ponownie pojawił się na ekranie. Postanowił, że zanim zostanie aktorem, skończy szkołę i odpowiednie studia aktorskie. Zresztą, tak jak i jego rodziców, bardziej niż na plan filmowy, ciągnęło go na teatralną scenę. Przyjaciel Wyrzykowskiego, Andrzej Józef Dąbrowski, tak go wspominał na łamach magazynu ""Kurier Plus"":  - Był ładny, miły i bezkonfliktowy, więc wszyscy go lubili. Dodawał również, że młody Juliusz poglądy miał dość konserwatywne, wielbił Szekspira i teatr, wiele czytał, kochał historię. Był człowiekiem serdecznym, prostolinijnym, łatwo nawiązywał przyjaźnie i zawsze można było na nim polegać. Wyrzykowski przypomniał o sobie publiczności na początku lat 70. Występował w spektaklach telewizyjnych, choć w kolejnym filmie fabularnym zagrał dopiero w 1976 roku. Potem na ekranie pojawiał się sporadycznie, w rolach epizodycznych. Owszem, jego występy chwalono, doceniano, jednak w pewnym momencie stało się jasne, że Wyrzykowski kariery filmowej nie zrobi.
Młody aktor wydawał się być z tą sytuacją w pełni pogodzony i szczęścia szukać zamierzał w teatrze. Jego przyjaciel sądził, iż ta nieudana kariera filmowa nie była kwestią braku talentu, ale, po prostu, braku szczęścia.  - Mimo iż dobrze zagrał kilka ról, nie zrobił niestety kariery aktorskiej – opowiadał magazynowi Kurier Plus Dąbrowski.
- Może dlatego, że jest zbyt drobny fizycznie i kruchy psychicznie? Może dlatego, że nigdy nie był modnym typem współczesnego chłopaka? Może zabrakło mu jakiejś iskry wewnętrznej? Może wreszcie dlatego, że nie natrafił na swojego reżysera, czy dyrektora? Z filmu zrezygnował w 1996 roku. Wtedy też ostatni raz pojawił się na ekranie, odgrywając niewielką rólkę w serialu ""Dom"". Ale nie pozostał bezrobotny. Wyrzykowski już od 1971 roku był związany z warszawskim Teatrem Polskim. Pracował tam nieprzerwanie przez ponad 30 lat, aż do swojej śmierci. Zmarł 18 listopada 2002 roku. Miał zaledwie 56 lat."
http://film.wp.pl/wszystkie-nieprzespane-noce-michala-marczaka-film-dostanie-kolejna-szanse-w-polsce-amerykanie-sa-zachwyceni-6109768426862209a,"""Wszystkie nieprzespane noce"" Michała Marczaka: film dostanie kolejną szansę w Polsce? Amerykanie są zachwyceni Produkcja w reżyserii Michała Marczaka w zeszłym roku na festiwalu Sundance otrzymała jedną z głównych nagród. Po kilkunastu miesiącach film trafił do kin w USA i prasa za oceanem jest nim zachwycona. Padają m.in. porównania do ""Między słowami"" Sofii Coppoli. W Polsce film nie odniósł takiego sukcesu, ale niedługo pojawi się na DVD i jest szansa, że zyska ""drugie życie"". Zrealizowany na granicy fabuły i dokumentu film Michała Marczaka to znakomity obraz przedstawiający życie ludzi wchodzących w dorosłość. Reżyser śledzi losy dwóch chłopaków i dziewczyny, których życie za chwilę się zmieni, a którzy dziś jeszcze żyją chwilą, bardziej w nocy niż za dnia. Opatrzony rewelacyjną muzyką film jest poruszającym świadectwem pewnego obrazu świata, może nie każdego z nas, ale na pewno wartego poznania w kinie. Główne role w nim zagrali Krzysztof Bagiński, Michał Huszcza, Ewa Lebuef. Wielu recenzentów podkreślało, że jest to obraz w niezwykły sposób przedstawiający Warszawę, nazywając go nawet hymnem na jej cześć. Krzysiek kończy trwający pięć lat związek z pierwszą dziewczyną i przeprowadza się do mieszkania najlepszego kumpla, Michała. Obaj rzucają się w wir nocnego życia, od kameralnych ""domówek"" przez imprezy klubowe i plenerowe festiwale. Nie przejmują się niczym, nie ustając w pogoni za znalezieniem swojego miejsca w życiu. Ze szczerych rozmów, całonocnych zabaw i wędrówek wyłania się obraz marzeń, ale także lęków i frustracji. Nagłe pojawienie się w ich życiu byłej dziewczyny Michała, tajemniczej Evy, wystawi ich przyjaźń na próbę. Pulsująca w rytmie uczuć i muzyki historia opowiedziana zostaje z perspektywy przyjaciół, uwikłanych w miłosny trójkąt – piszą o swoim filmie twórcy. ""Wszystkie nieprzespane noce"" grane są od piątku w Los Angeles, w przyszłym tygodniu film trafi do Nowego Jorku, a na przełomie kwietnia i maja do innych części USA. Prasa amerykańska jest zachwycona polskim filmem. ""San Francisco Weekly"" pisze, że ""Wszystkie nieprzespane noce"" robią dla Warszawy, to co ""Między słowami"" Sofii Coppoli zrobiło dla Tokio. ""Los Angeles Times"" podkreśla, że film ma ""uniwersalną siłę"". Magazyn Film Comment uczynił ""Wszystkie nieprzespane noce"" swoim Filmem Tygodnia. Cenione IndieWire i TheFilmStage piszą o filmie na swoich łamach, prezentują wywiady z reżyserem, a treściami tymi dzielą się na Facebooku. Michał Marczak za ""Wszystkie nieprzespane noce"" otrzymał na zeszłorocznym festiwalu Sundance nagrodę za reżyserię filmu międzynarodowego. Kilka miesięcy później publiczność Nowych Horyzontów przyznała mu swoją nagrodę, pod koniec 2016 roku jury 21. Forum Kina Europejskiego Orlen-Cinergia doceniło film specjalnym wyróżnieniem, a na początku 2017 doszło jeszcze prestiżowe Cinema Eye Honors. Na festiwalu w Gdyni film przepadł całkowicie, a jury wyraźnie się na nim nie poznało, choć był to zdecydowanie jeden z najbardziej wartościowych, oryginalnych i wyrazistych  debiutów w polskim kinie. Polska Akademia Filmowa doceniła swoją nominacją jedynie elektryzujący montaż tego filmu. Pocieszająca na pewno była nominacja dla Michała Marczaka od Gildii Reżyserów Polskich, przyznawana twórcom docenianym za ""wewnętrzną wolność, niezależność, odwagę cywilną"".  Skromna promocja i kinowa dystrybucja nie przyczyniły się do zainteresowania filmem szerszej widowni w naszym kraju. ""Wszystkie nieprzespane noce"" obejrzało w kinach jedynie 24 tysiące widzów. 21 kwietnia ma to szansę zmienić premiera DVD, ale to TYLKO nośnik DVD, a ja zadaję pytanie dlaczego nie ma Blu-ray? Wizualna strona filmu jest zachwycająca, zaprezentowanie na płycie dodatków o produkcji, wywiadów i ścieżki dźwiękowej byłoby bardzo wskazane. Będę wypatrywał edycji Blu-ray na zachodzie. Wygląda na to, że zapewne upłynąć musi trochę czasu, by film ten zyskał w naszym kraju pozycję dzieła znaczącego, oglądanego i podziwianego, do którego widzowie będą powracać, które będą traktować jako świadectwo pewnego etapu życia, epoki, pokolenia. Mam takie wrażenie, że siła ""Wszystkich nieprzespanych nocy"" w Polsce będzie rosnąć. Inaczej ma się już dziś sytuacja filmu w USA. Wiadomo, że dystrybucja ""Wszystkich nieprzespanych nocy"" w USA będzie limitowana i ograniczona, ale takie produkcje za oceanem zyskują specjalne miejsce, cieszą się uznaniem widzów, do których trafia ukazany w filmie świat. Dzieło Marczaka ma wymiar pozakulturowy, to przede wszystkim obraz młodych ludzi, który pod wieloma szerokościami geograficznymi jest do siebie podobny. Nieprzypadkowo film tak bardzo podoba się w USA. Cieszy bardzo, że po pokazywanych w ostatnich latach ""Idzie"", ""Demonie"" i ""Córkach dancingu"" polskie kino jest obecne w amerykańskich kinach. W internecie dostępna jest za darmo do odsłuchania muzyka, która odgrywa w filmie Michała Marczaka tak znaczącą rolę. Ja nie mogę się od niej uwolnić…"
http://film.wp.pl/thor-ragnarok-polski-zwiastun-filmu-wyglada-swietnie-6110551742572673a,"""Thor: Ragnarok"": polski zwiastun filmu. Wygląda świetnie! No i jest! Przedstawiamy polski zwiastun do filmu “Thor: Ragnarok”. Trzecia część przygód nordyckiego herosa zapowiada się wyjątkowo dobrze, zapowiada wiele efektownych scen starć. Efektom specjalnym też niczego nie brakuje. Czuć w zwiastunie świeżą energię. Najnowsza produkcja Marvela wejdzie do polskich kin 25 października. Thor zostaje uwięziony po drugiej stronie wszechświata. Osłabiony i pozbawiony młota musi znaleźć sposób, by powrócić do Asgardu i stawić czoła bezwzględnej i wszechpotężnej Heli oraz powstrzymać Ragnarok – „zmierzch bogów”, zagładę świata i całej asgardzkiej cywilizacji. Przedtem jednak musi stanąć do gladiatorskiego pojedynku na śmierć i życie z byłym sprzymierzeńcem i członkiem drużyny Avengers — niesamowitym Hulkiem. W obsadzie: Chris Hemsworth (Thor), Tom Hiddleston (Loki), Mark Ruffalo (Hulk), Idris Elba (Heimdall), Anthony Hopkins (Odyn), Cate Blanchett (Hela), Jeff Goldblum (Grandmaster), Tessa Thompson (Valkyrie), Karl Urban (Skurge), Sam Neill, Benedict Cumberbatch (Doktor Strange). Reżyseruje Taika Waititi. Za scenariusz odpowiadają Christopher Yost i Craig Kyle. ""Thor: Ragnarok"" wejdzie na polskie ekrany 3 listopada 2017 roku."
http://film.wp.pl/to-nie-wiesz-kto-gra-demonicznego-klowna-pennywisea-to-syn-znanego-aktora-6110535406684289a,"""To"": Nie wiesz kto gra demonicznego klowna Pennywise''a? To syn znanego aktora Fani twórczości Stephena Kinga pieją z zachwytu nad zwiastunem ""To"". Całkiem słusznie. Ponad tysiącstronicowa powieść mistrza horroru ma wreszcie szansę na godziwą adaptację. Apetyt fanów nie zaspokoił serial z 1990 roku. Największą sensację budzi postać klowna Pennywise''a. Gra go 26-letni Bill Skarsgård, syn Stellana Skarsgårda i brat przystojniaka Alexandra. Bill Skarsgård dał się poznać w serialu Netflixa ""Hemlock Grove”, ale tak naprawdę dopiero rola w nowej adaptacji ""To” ma szansę być trampoliną do kariery w USA. 26-letni aktor ma poprzeczkę ustawioną bardzo wysoko. Jego ojciec Stellan Skarsgård jest jednym z najbardziej znanych i wszechstronnych szwedzkich aktorów, mających na koncie występy w filmach Larsa von Triera czy takich blockbusterach jak ""Piraci z Karaibów"" i ""The Avengers"". Ale nie tylko ojciec jest wzorem do naśladowania dla Billa. Jego mierzący prawie dwa metry brat Alexander zagrał m.in.w  Tarzanie i w coraz bardziej popularnym serialu HBO Wielkie kłamstewka. Ciekawie rozwija się również kariera drugiego brata Gustafa, którego widzieliśmy niedawno w serialu Wikingowie, w którym wcielił się w rolę Flokiego. Po piętach depcze mu także trzeci brat 22-letni Valter, który póki co bierze udział głównie w szwedzkich produkcjach, ale ma apetyt najwięcej. Rodzina Skarsgårdów tworzy jeden z największych i najsłynniejszych klanów aktorskich. Bill długo wahał się czy rozpoczynać karierę ze względu na wielką popularność ojca, brata i walczących o miejsce w branży młodszych braci. Rola w ""To"" może być dla niego wielką szansą.   Akcja powieści Stephena Kinga rozgrywa się w miasteczku Derry w stanie Maine, w którym regularnie dochodzi do tajemniczych porwań i morderstw. Ich ofiarami często są dzieci. Grupa przyjaciół postanawia odszukać sprawcę. Wkrótce okazuje się, że ""to"" jest żyjącym od tysiącleci potworem, który potrafi przybrać dowolną postać. Zawsze uosabia jednak to, czego ofiara boi się najbardziej. W obsadzie poza Billem Skarsgårdem znaleźli się także Jaeden Lieberher (""Midnight Special""), Jeremy Ray Taylor (""Alvin i wiewiórki: Wielka wyprawa""), Sophia Lillis (""37""), Finn Wolfhard (""Stranger Things""), Wyatt Oleff (""Strażnicy galaktyki""), Chosen Jacobs (""Cops and Robbers""), Jack Dylan Grazer (""Tales of Halloween"") i Nicholas Hamilton (""Captain Fantastic""). Za kamerą nowej, kinowej wersji stanął Andres Muschietti, autor horroru ""Mama"". Reżyser zdradził, że podczas zdjęć młodzi aktorzy byli przerażeni, gdy Bill pojawił się pierwszy raz w kostiumie na planie . Powiedział też, że  Bill w roli klowna spisał się na medal. Polską premierę filmu zaplanowano na 8 września 2017."
http://film.wp.pl/rekinado-po-raz-piaty-i-to-juz-w-sierpniu-2017-najglupszy-film-roku-6110533694514817a,"""Rekinado"" po raz piąty i to już w sierpniu 2017. Najgłupszy film roku? Stacja Syfy ustaliła datę premiery piątego filmu z hitowej serii ""Rekinado"" (""Sharknado""). W obsadzie kolejny raz pojawią się gwiazdy takich hitów jak ""Beverly Hills 902910"" oraz ""American pie"". W pierwszym obrazie zabójcze rekiny zagrażały Los Angeles, w drugim Nowemu Jorkowi, następnie zagrożone było całe Wschodnie Wybrzeże USA, a w ostatnim dotąd obrazie całe Stany Zjednoczone. Jak się można domyślać, w piątej odsłonie skala zagrożenia będzie jeszcze większa - tym razem rekinów bać się będzie cały świat. Do swych ról wracają Ian Ziering i Tara Reid jako Fin Shepard i April Wexler. Anthony C. Ferrante ponownie stanie za kamerą. Zdjęcia powstawać będą w pięciu krajach, w tym w Wielkiej Brytanii i Australii. Premierę piątego filmu wyznaczono na 6 sierpnia.Tymczasem poniżej możecie przeczytać, jak  ""Rekinado"" podsumowywał David Hasselhoff, który miał możliwość zagrania w jego części trzeciej:  - Pierwszy obraz z serii był najgorszym w historii - opowiada gwiazdor ""Słonecznego patrolu"". - Druga część była jednak jeszcze gorsza. Jestem więc zaszczycony, że zagram w ""Rekinado 3"". Mieliśmy niesamowitą frajdę kręcąc ten film. Ludzie, którzy realizują ten film, mają niesamowite poczucie humoru. Wszystko w tym obrazie to jawny żart. Tak serię ""Rekinado"" podsumowywał David Hasselhoff, który miał możliwość zagrania w trzecim filmie serii:"
http://film.wp.pl/dziejesiewkulturze-liev-schreiber-bedzie-prawdziwym-rockym-co-na-to-sylvester-stallone-6110532595111553a,"#dziejesiewkulturze: Liev Schreiber będzie prawdziwym Rockym. Co na to Sylvester Stallone? Co wiemy o filmie ''''Chuck'''' opowiadającym historię boksera Chucka Weppnera? Jak Kapitan Ameryka został nazistą i czy jeszcze w tym miesiącu poznamy datę premiery nowej płyty Toola? Sprawdź, co #dziejesiewkulturze"
http://film.wp.pl/jesli-to-prawda-fani-batmana-moga-zacierac-rece-cztery-premiery-w-ciagu-jednego-roku-6110529210665089a,"Jeśli to prawda, fani Batmana mogą zacierać ręce. Cztery premiery w ciągu jednego roku Nadchodzący film o Batmanie nie wygląda za dobrze, ale na pewno to nie znaczy, że wytwórnia Warner Bros. chce rozstać się z tym superbohaterem. Wręcz przeciwnie. Z okazji 80. rocznicy debiutu postaci Batmana, w 2019 studio planuje wypuścić cztery oddzielne filmy zbudowane wokół Człowieka-Nietoperza i jego uniwersum. Najpierw w okolicy walentynek doczekamy się ""Gotham City Sirens"", następnie w maju (weekend Memorial Day) ""Nightwing"" (prawdopodobnie z Grantem Wilsonem), w sierpniu do kin ma trafić ""Batgirl"" a następnie w listopadzie ""The Batman"". Dodatkowo szykowane są dwie animacje, które także powinny ukazać się w 2019 roku. Przypomnijmy, że obraz ""The Batman"" miał reżyserować Ben Affleck, ale ostatecznie zrezygnował. Affleck i Geoff Johns napisali scenariusz, nad którym obecnie pracuje Chris Terrio. Fotel reżysera zajmie Matt Reeves. W filmie Batman będzie musiał zmierzyć się z Slade''em Wilsonem czyli Deathstrokiem (Joe Manganiello). W obsadzie mają znaleźć się także Jeremy Irons jako Alfred i J.K. Simmons jako komisarz Gordon. Bruce''a Wayne''a i jego superbohaterskie wcielenie najwcześniej będzie można zobaczyć w ""Lidze Sprawiedliwości"" (""Justice League""). Premierę zapowiedziano na 17 listopada 2017 roku."
http://film.wp.pl/brendan-fraser-zapomniany-gwiazdor-lat-90-z-nowa-rola-6110504010795137a,"Brendan Fraser: zapomniany gwiazdor lat 90. z nową rolą Miał być gwiazdą, nowym Indianą Jonesem, królem kina przygodowego. Niestety, wraz z końcem lat 90. marzenia o wielkiej karierze Brendana Frasera upadły. Borykający się z rozlicznymi problemami w życiu prywatnym aktor popularnych niegdyś hitów (""Mumia"", ""George prosto z drzewa"") od lat grywa jedynie mało znaczące role w niewielkich produkcjach. Być może zmieni to udział w zapowiadanej na 2018 rok, serialowej wersji filmu ""Trzy dni kondora""? Brendan Fraser zagra w telewizyjnej wersji filmu ""Trzy dni kondora"" (""Three Days of the Condor""). Cykl nosi tytuł ""Condor"". Zrealizowany przez Sydneya Pollacka w 1975 roku film z Robertem Redfordem w roli głównej opowiada o naukowym pracowniku CIA, który ściąga na siebie olbrzymie kłopoty. Wszyscy z jego wydziału zostają zamordowani, a on nie wie komu może zaufać. W serialu w głównej roli wystąpi Max Irons (syn słynnego Jeremy''ego -  zobaczcie, jak wygląda ). Udział potwierdziła też Mira Sorvino. Teraz dołączył Brendan Fraser, który wcieli się w Nathana Fowlera, pośrednika pomiędzy prywatną wojskową firmą a CIA. Na pomysł nakręcenia współczesnej wersji wpadli David Ellison i Dana Goldberg z firmy producenckiej Skydance. Scenariusz już jest gotowy - napisali go Jason Smilovic i Marcy Ross. Jednym z tematów, które ma poruszyć serial są rozrastające się środki obserwacji ludzi i związana z tym utrata prywatności. Brendan Fraser ostatnio występował w cyklu ""Affair"". Kiedyś wydawało się, że aktor ma przed sobą w Hollywood świetlaną przyszłość - pod koniec lat 90. wystąpił w kilku hitach, zdobył parę nagród, a publiczność darzyła go sympatią. Niespodziewanie jednak ta dobrze zapowiadająca się kariera stanęła w miejscu i aktor niemal zniknął z ekranów.  Do tego doszły problemy w życiu osobistym - rozwód z żoną, alimenty, na które, jak twierdzi, zupełnie go nie stać i problemy z wagą ( więcej tutaj )"
http://film.wp.pl/albo-on-albo-ja-powodem-rozwodu-jolie-i-pitta-byl-brat-aktorki-nowe-fakty-6110493121062529a,"„Albo on, albo ja”. Powodem rozwodu Jolie i Pitta był brat aktorki? Nowe fakty Wciąż nie milkną echa po rozwodzie Angeliny Jolie i Brada Pitta. Kolejny głos w sprawie zabrał Ian Halperin. Reżyser filmów dokumentalnych poświęconych gwiazdom utrzymuje, że za rozstaniem pary stoi brat aktorki, James Haven. Ian Halperin w rozmowie z serwisem RadarOnline stwierdził, że Brad Pitt nie mógł znieść dziwacznej więzi łączącej jego żonę i Jamesa.  - Brad czuł się z tym bardzo niekomfortowo. Nie mógł znieść faktu, że James wtrącał się w ich sprawy, był blisko dzieci i ingerował w rodzine plany - mówi reżyser.  43-letni James Haven jest aktorem, producentem i reżyserem. Jednak opinia publiczna kojarzy go przede wszystkim jako brata Angeliny Jolie i ofiarę skandalu z 2000 roku.  Kiedy aktorka odbierała Oscara za rolę w „Przerwanej lekcji muzyki”, najpierw wyznała miłość swojemu bratu , a później przy wszystkich pocałowała go w usta. W mediach zawrzało. Pocałunek nazwano kazirodczym i natychmiast zaczęto się dopatrywać czegoś nieprzyzwoitego w relacjach rodzeństwa. Mówiło się nawet, że w ten sposób Jolie pogrążyła brata i zrujnowała jego przyszłość jako filmowca (""pocałunek śmierci""). Rodzeństwo twierdziło, że pocałunek był według nich „zupełnie niewinny”. Od dzieciństwa łączyła ich bardzo silna więź. Angelina i James wychowywali się w rozbitej rodzinie i często mogli polegać wyłącznie na sobie. - Od zawsze byliśmy ze sobą bardzo blisko – mówił kilka lat temu James. - Radzę się Angie we wszystkim. W kontekście rewelacji Iana Halperina słowa brata aktorki nabierają niepokojącego wydźwięku. - James był tak blisko nich, że Brad odnosił czasem wrażenie, że żyją razem. To doprowadzało go na skraj wytrzymałości. W końcu postawił Angelinie ultimatum: albo on, albo ja - zdradził Halperin. Rozwód Brangeliny to najgłośniejsze rozstanie dekady, które mocno odbiło się na słynnej parze. Nie tak dawno informowaliśmy, że tuż przed rozstaniem para próbowała ratować sypiące się małżeństwo, m.in. robiąc sobie „umacniający więź” tatuaż. Magazyn ""People"" niedawno donosił, że Pitt, aby poradzić sobie z depresją, zaczął rzeźbić. Aktor koi nerwy w pracowni swojego przyjaciela, uznanego artysty Thomasa Houseago, gdzie dniami i nocami tworzy sztukę oraz słucha smętnych piosenek Bon Ivera. Z kolei hollywoodzcy plotkarze ekscytują się nowymi inwestycyjnymi planami Angeliny Jolie. Gwiazda jest ponoć zainteresowana zakupem willi, która niegdyś należała do wielkiego amerykańskiego filmowca, Cecila B. DeMille''a. Cena wywoławcza wynosi 24 950 000 dolarów. Ostatnio właścicielami posiadłości byli pisarz Richard Grossman."
http://film.wp.pl/lotr-1-gwiezdne-wojny-historie-la-la-land-pitbull-niebezpieczne-kobiety-i-inne-filmowe-hity-ponownie-w-multikinie-6110507135145601a,"""Łotr 1. Gwiezdne wojny - historie"", ""La La Land"", ""Pitbull. Niebezpieczne kobiety"" i inne filmowe hity ponownie w Multikinie! Od 7 do 20 kwietnia br. w kinach sieci Multikino w ramach akcji ""Wracamy z hitami"" na wielkim ekranie ponownie będzie można zobaczyć najważniejsze premiery ostatnich miesięcy. Akcja obejmie aż 16 tytułów, a wśród nich widzowie znajdą między innymi nagrodzone Oscarami filmy: ""La La Land"", ""Moonlight"", ""Przełęcz ocalonych"" i ""Manchester by the Sea"". Ostanie miesiące obfitowały w liczne premiery filmowe. Czy Tobie również nie udało się zobaczyć wszystkich produkcji na wielkim ekranie? Nic straconego! W kwietniu w kinach sieci Multikino dzięki akcji ""Wracamy z hitami"" będzie można nadrobić filmowe zaległości lub zobaczyć wybrane produkcje ponownie.  W repertuarze na widzów w sieci Multikino czekają: nagrodzony Oscarami w sześciu kategoriach „""La La Land"", zdobywca trzech Oscarów w tym w kategorii najlepszy film - ""Moonlight"" oraz nagrodzone dwoma statuetkami ""Przełęcz ocalonych"" i ""Manchester by the Sea"". Ponadto do Multikina wrócą najważniejsze premiery z drugiej połowy 2016 roku i początku 2017 roku, czyli: ""Dziewczyna z pociągu"", ""Inferno"", ""Nowy początek"", ""Zwierzęta nocy"", ""Bridget Jones 3"", ""Doktor Strange"", ""Ukryte piękno"", ""Split"" oraz ""Łotr 1. Gwiezdne wojny – historie"". Nie zabraknie również bijących frekwencyjne sukcesy polskich produkcji: ""Wołyń"", ""Pitbull. Niebezpieczne kobiety"" oraz ""Sztuka kochania. Historia Michaliny Wisłockiej"". Sieć Multikino zaprasza na filmowe hity od 7 do 20 kwietnia br. Bilety będą dostępne od 5 kwietnia br. w kasach kin sieci Multikino, na stronie www.multikino.pl oraz w aplikacji Multikino dostępnej dla telefonów komórkowych z systemem Android, Windows Phone oraz iOS."
http://film.wp.pl/kubo-i-dwie-struny-to-jedna-z-najwazniejszych-premier-kwietnia-film-nominowany-do-dwoch-oscarow-juz-na-dvd-6110503695095937a,"""Kubo i dwie struny"" to jedna z najważniejszych premier kwietnia. Film nominowany do dwóch Oscarów już na DVD Studio animacji Laika, twórcy nominowanej do Oscara ""Koraliny i tajemniczych drzwi"", ""Paranormana"" i ""Pudłaków"", wraca z nową, wyjątkową opowieścią. ""Kubo i dwie struny"" już na DVD. Urwisty nadmorski klif to miejsce, w którym chłopiec o imieniu Kubo mieszka wspólnie z matką. W położonej nieopodal rybackiej wiosce chłopiec dzieli się z mieszkańcami swoją magiczną umiejętnością ożywiania origami. Spokojne życie przerywa pojawienie się ducha z przeszłości, który domaga się vendetty, pomszczenia tego, co stało się przed laty.  Kubo wyrusza w nieprawdopodobną podróż, której celem jest rozwiązanie zagadki jego zaginionego przed laty ojca, największego samuraja, jaki kiedykolwiek chodził po Ziemi. ""Kubo i dwie struny"" jest już do kupienia na DVD. Data premiery: 6 kwietnia 2017
Gatunek: Animacja
Obraz: 16:9 2.40:1
Region: 2
Dźwięk: angielski DD 5.1, grecki DD 5.1, polski DD 5.1
Napisy: angielskie, greckie, polskie"
http://film.wp.pl/artur-zmijewski-nie-irytuje-sie-kiedy-prosza-go-o-lekarska-porade-6110497114089089a,"Artur Żmijewski: nie irytuje się, kiedy proszą go o lekarską poradę Jeden z najbardziej cenionych polskich aktorów i obiekt westchnień żeńskiej części publiczności. Uśmiecha się, kiedy przechodnie nazywają go ""Kubą"" czy ""Mateuszem"" . Nie irytuje się, kiedy proszą go o lekarską poradę. Nie stracił na popularności nawet wówczas, gdy opuścił serialową Leśną Górę, porzucił lekarski kitel i przywdział sutannę.  I choć powoli Artur Żmijewski ma już dość odgrywania duchownego z Sandomierza, można mieć pewność, że z ekranów nie zniknie.  Urodził się w Radzyminie, ale dzieciństwo spędził w podwarszawskim Legionowie.  - Nie byłem trudnym dzieciakiem. Nie chodziłem na boki, nie urywałem się z domu, rzadko chodziłem na wagary. Od młodych lat mam poczucie odpowiedzialności, które blokuje szaleństwa – wyznawał w ""Playboyu"", dodając, że jego charakter niewiele się przez te lata zmienił. Wciąż jest samotnikiem i do wszystkiego podchodzi ze sporym dystansem. - Kiedyś było to poczytywane za moją wadę. Uważano mnie za zarozumiałego i nieprzystępnego gogusia – śmiał się. Nawet kiedy po ukończeniu liceum dostał się na studia do PWST w Warszawie, nie korzystał za bardzo ze studenckiej wolności, nie zamierzał też opuszczać rodzinnego domu. Był bardzo uparty – i nie chciał zostawiać swojej mamy samej, więc przez kilka lat dojeżdżał na studia z Legionowa, nawet jeśli wiązało się to ze spędzaniem wielu godzin w środkach komunikacji.  Uważa jednak, że dzięki temu zahartował się, szybciej wkroczył w dorosłość i nauczył się obowiązkowości.  - Pamiętam, że moi koledzy dziwili się trochę, że z takim uporem dojeżdżam, ale może dzięki temu wyszedłem ze studiów odrobinę zdrowszy psychicznie? - zastanawiał się w ""Playboyu"". - Poza tym zahartowało mnie to w tym sensie, że dziś nie widzę problemu w tym, aby usiąść za kierownicą i jechać codziennie półtorej godziny do pracy. Kiedy założył rodzinę – aktor ma żonę Paulinę i troje dzieci – jego życie znacznie się zmieniło. Na początku trudno mu było wypracować kompromis, ale wreszcie zrozumiał, że powinien oddzielać pracę od życia prywatnego. Nauczył się dystansu do swojego zawodu i przestał przynosić pracę do domu.  - Kiedyś z pietyzmem składałem w pokoju wszystkie scenariusze, jakie dostawałem, i po latach zrobił się z tego ogromny stos. Pewnego dnia zebrałem wszystko i wyrzuciłem – opowiadał w ""Gali"". - Uznałem, że to dla mnie za duże obciążenie psychiczne, że nie powinienem przekładać życia moich bohaterów na moje życie prywatne, a wreszcie – że w domu zrobił się potworny bałagan. Do pewnego momentu byłem w stanie wyrecytować wszystkie swoje role, po kolei, według dat. W końcu powiedziałem stop, to nie ma sensu. Trzeba zamknąć się na tamten świat i iść do przodu w życiu realnym. Nie ukrywa jednak, że kocha aktorstwo i jest ono niezwykle ważnym elementem jego życia.  - Zawsze staram się szukać w tej pracy czegoś, co mnie osobiście dotyka, co mnie obchodzi, a nie tylko odtwarzać to, co napisane na papierze – opowiadał w ""Gali"". - To mi daje tak wielką frajdę, że nie nudzę się po tylu latach pracy. Czasami myślę, że dostałem wielki dar od losu. Choć w teatrze odnosił prawdziwe sukcesy, a krytyka nie szczędziła mu pochwał, prawdziwą sławę zyskał dopiero dzięki serialowi ""Na dobre i na złe"", w którym wcielił się w lekarza Jakuba Burskiego.  - Jak zaczynaliśmy pracę, mówiło się o góra dwudziestu sześciu odcinkach – śmiał się w ""Playboyu"". - Gdybym wtedy wiedział, że będzie to trwało tak długo, chyba bym zrejterował. Dzisiaj nie żałuję, ale wtedy bym się przestraszył. Od tamtej pory widzowie często nazywali go imieniem granego bohatera, nierzadko brano go też za lekarza i oczekiwano profesjonalnych porad. Dzięki ""Na dobre i na złe"" zyskał tytuł jednego z najbardziej pożądanych Polaków i stał się obiektem westchnień sporej części damskiej widowni.  - Nie jest to esencja mojego życia, ale nie będę hipokrytą, to łechce – mówił. Oprócz goszczenia w popularnych serialach Żmijewski pojawia się również na planie filmów pełnometrażowych. Ostatnio zagrał między innymi w ""Pitbull. Niebezpieczne kobiety"" oraz dwóch obrazach, które czekają na swoją premierę: ""Podwójny ironman"" i ""Atak paniki"". Żmijewski, który w kwietniu skończył 51 lat, zapewnia, że nie obawia się starości. Wyznaje, że nie liczy lat i czasem nawet się zastanawia, które urodziny właśnie świętuje.  - Mam poczucie, że dopóki odnajduję siłę, żeby wstać rano z łóżka, to wszystko jest w porządku, nie zwracam uwagi na upływający czas. I nie ma w tym żadnej kokieterii, naprawdę – zapewniał w ""Gali"". - Wszyscy przemijamy, więc nie będę się zastanawiał, czy zostało mi 10 lat czy pięć miesięcy życia. Staram się patrzeć przed siebie i nieść ten plecak ze wszystkimi rzeczami, które mi się już przydarzyły, żeby o nich pamiętać i nie powtarzać tych samych błędów."
http://film.wp.pl/thor-ragnarok-polski-zwiastun-filmu-miazdzy-6110551742572673a,"""Thor: Ragnarok"": polski zwiastun filmu miażdży! No i jest! Przedstawiamy polski zwiastun do filmu “Thor: Ragnarok”. Trzecia część przygód nordyckiego herosa zapowiada się wyjątkowo dobrze, zapowiada wiele efektownych scen starć. Efektom specjalnym też niczego nie brakuje. Czuć w zwiastunie świeżą energię. Najnowsza produkcja Marvela wejdzie do polskich kin 25 października. Thor zostaje uwięziony po drugiej stronie wszechświata. Osłabiony i pozbawiony młota musi znaleźć sposób, by powrócić do Asgardu i stawić czoła bezwzględnej i wszechpotężnej Heli oraz powstrzymać Ragnarok – „zmierzch bogów”, zagładę świata i całej asgardzkiej cywilizacji. Przedtem jednak musi stanąć do gladiatorskiego pojedynku na śmierć i życie z byłym sprzymierzeńcem i członkiem drużyny Avengers — niesamowitym Hulkiem. W obsadzie: Chris Hemsworth (Thor), Tom Hiddleston (Loki), Mark Ruffalo (Hulk), Idris Elba (Heimdall), Anthony Hopkins (Odyn), Cate Blanchett (Hela), Jeff Goldblum (Grandmaster), Tessa Thompson (Valkyrie), Karl Urban (Skurge), Sam Neill, Benedict Cumberbatch (Doktor Strange). Reżyseruje Taika Waititi. Za scenariusz odpowiadają Christopher Yost i Craig Kyle. ""Thor: Ragnarok"" wejdzie na polskie ekrany 3 listopada 2017 roku."
http://film.wp.pl/lukasz-zygadlo-w-iranie-musialem-nauczyc-sie-aktorstwa-wywiad-6115127257740929a,"Łukasz Żygadło: w Iranie musiałem nauczyć się aktorstwa [WYWIAD] Do kin wszedł nagrodzony Oscarem irański film Asghara Farhadiego ""Klient"", opowiadający historię małżeństwa w Teheranie. Jak wygląda życie w irańskiej stolicy? O tym porozmawialiśmy z Łukaszem Żygadło, polskim siatkarzem, Reprezentantem Polski, który od sezon 2015/2016 jest zawodnik irańskiego klubu Sarmayeh Bank. Łukasz Knap: Nie obawiał się pan przeprowadzki do Iranu?
Łukasz Żygadło: Zanim podjąłem decyzję o wyjeździe, rozmawiałem z osobami, które tam pracowały. Nie miałem wtedy pojęcia o podstawowych rzeczy. Na przykład o tym, że Irańczycy są Persami, a nie Arabami. Iran różni się tak bardzo od wielu krajów Europy, jak i od innych krajów na Bliskim Wschodzie. Irańczycy zawsze zachowywali swoją odrębność i są dumni ze swojej perskiej tożsamości, kuchni, języka. Na czym ta inność polega?
Jednym z powodów mojego wyjazdu była właśnie chęć poznania czegoś nowego, odmiennego. I ja tę inność tu spotkałem. Gdybym zamieszkał w Paryżu, Warszawie czy Moskwie, widziałbym wiele podobieństw np. te same sieci handlowe centrum miasta. W Iranie przez to, że kraj jest objęty sankcjami wiele rzeczy jest produkowanych na miejscu. Wciąż kwitnie rzemiosło i rękodzieło. Można tutaj kupić masę ciekawych rzeczy, których nie dostaniesz nigdzie indziej. Nie wspomnę już o dywanach perskich z nici jedwabnej. Dwóm kobietom uszycie takiego dywanu 1,5 na 1,2 zajmuje około dwóch lata. Kosztuje 50 tysięcy euro i po roku jego cena rośnie, bo używany jest jeszcze przyjemniejszy w dotyku. Co pana jeszcze zaskoczyło na miejscu?
Wiele rzeczy. Irańczycy są bardzo rodzinni, lubią spędzać czas razem. O ich gościnności można przekonać się na każdym kroku, choć trzeba uważać na Tarof czyli wymianę życzliwości, która dla europejczyka może wydawać się trochę przesadna i nie zawsze prawdziwa. Kiedyś sprzedawca soków na moje pytanie, ile płacę, odpowiedział mi często powtarzanym zwrotem w rodzaju “zapłać jak zechcesz”. Więc podziękowałem i odwróciłem się do wyjścia, wtedy on zaskoczony zapytał, co ja robię? Wróciłem do niego i powiedziałem, że jestem Europejczykiem, rozumiem trochę farsi więc wziąłem jego słowa dosłownie. Było trochę śmiechu, bo oczywiście zrobiłem to specjalnie. Europejki w Iranie muszą zakrywać włosy?
Każda kobieta w Iranie musi zakrywać włosy. Na siłowniach są wydzielone godziny od rana do południa dla kobiet, a od południa do wieczora dla mężczyzn. Kobieta nie może przyjść na mecz, chyba, że jest trenerką siatkówki i ma pozwolenie albo jest dziennikarką. Gdybym był Irańczykiem i moja córka grałaby w siatkówkę, nie mógłbym przyjść na jej mecz i nie ma znaczenia, że gra w stroju, w którym mogłaby wyjść na ulicę. Jest kilka żelaznych reguł, które mogą nas dziwić, ale poza tym życie tu jest całkiem normalne. Można chodzić razem do restauracji czy kawiarni. Nie przeszkadza panu tak silna segregacja mężczyzn i kobiet?
Nie mi o tym decydować. Takie są zasady i ludzie w Iranie ich przestrzegają. Kobietom na pewno jest się ciężej przebić i na pewno mniej zarabiają, bo w biznesie jest to kraj męskiej dominacji, ale z moich obserwacji wynika, że kobiety mają w tym kraju dużo do powiedzenia, a w domach tak naprawdę w większości rządzą kobiety (śmiech). To nie jest tak, że kobieta musi nosić hidżab, bo jest niżej w hierarchii. Chodzi po prostu o regułę, że musi mieć zasłonięte włosy. Ale w przeciwieństwie do wielu krajów muzułmańskich, w Iranie kobiety nie tylko jeżdżą samochodami, ale także są kierowcami taksówek. Mężczyzn też obowiązuje wiele reguł. Na przykład musisz chodzić w długich spodniach! A jak wyglądają relacje między mężczyznami? Pamiętam, że na ulicach Stambułu mężczyźni często okazywali sobie czułość. W Teheranie jest podobnie?
Tak, ciężko jest mi oswoić się z tym brakiem dystansu między mężczyznami, ale ja zachowuję swoją strefę prywatności. Facetów łączy tu braterska zażyłość. Podobnie jest między zawodnikami, zwłaszcza tymi, którzy znają się długo. Ta szczególna więź wynika z tego, że w wielu sferach mężczyźni i kobiety funkcjonują osobno. Oficjalnie na weselach kobiety i mężczyźni muszą bawić się osobno. Faceci nieraz tańczą ze sobą, oczywiście nie w parze, ale w typowym dla danego regionu tańcu. Są wesela łączone, ale to należy do rzadkości i zależy od danej rodziny. Jak odnalazł się pan w irańskiej drużynie?
We Włoszech czy w kadrze bardziej koncentrowałem się na aspektach taktycznych i technicznych niż na czystym okazywaniu emocji. W Iranie natomiast bardzo dużą rolę odgrywają emocje. Na meczu wręcz nie możesz nie pokazywać emocji i skoncentrować się na samym graniu. Ja z natury nie jestem wylewny i przez to wielu zawodników nie wiedziało, jak się czuję na boisku. Szybko zrozumiałem, że oczekiwano ode mnie dużego zaangażowania emocjonalnego, aby prowadzić chłopaków do zwycięstwa. Jak jest pan traktowany jako lider?
W Iranie generalnie rola liderów jest bardzo uwydatniana. Zawodnicy oczekują od ciebie, że będziesz ich prowadził. Zaskakujące było dla mnie to, że jeżeli lider odpuszcza, to w większości reszta idzie za nim. Lider jest wyznacznikiem, jak gramy i czy w ogóle gramy. Czy musiał się pan także nauczyć innego podejścia do przeciwników?
Przeciwnik w irańskiej siatkówce w jakiś sposób próbuje cię sprowokować. Więc ty musisz, że tak powiem, pokazać mu, gdzie jest jego miejsce w szeregu i na co on może sobie z tobą pozwolić. Każdy cię próbuje, szczególnie jak grasz w dobrej drużynie, dlatego nasze mecze zawsze były zacięte.   Czyli w Iranie musiał się pan nauczyć aktorstwa?
Nie da się ukryć, że tak. Jako obcokrajowiec skupiony tylko na sobie nie odniósłbym tutaj sukcesu. Musiałem znaleźć wspólny język. I musiałem się trochę tego aktorstwa nauczyć. Ktoś, kto w pracy bazuje na emocjach, i gra na nich, to jest trochę aktorem. Coś pana jeszcze zaskoczyło w Iranie?
Oczywiście. Poczucie czasu bardzo różni się od tego, jaki my znamy. Często słyszałem “wy Europejczycy chcecie mieć wszystko precyzyjnie określone i załatwione”, a tam, jak nie jutro to za 2-3 dni, przecież nic się nie stanie. W rezultacie często nie wiedziałem, czy sobie kupić bilet lotniczy czy nie, bo nie wiedziałem, czy na pewno ktoś zdąży załatwić wszystkie formalności. Nie wynika to z niczyjej złośliwości czy ignorancji, tylko po prostu innego trybu działania. 
Ogłoszenie, które zespoły będą grały w lidze, określa się kilka tygodni przed rozpoczęciem zawodów. A przecież te zespoły muszą się wcześniej zorganizować i przygotować! W Iranie również obowiązuje inny kalendarz. Obecnie jest rok 1395, który zaczyna się z pierwszym dniem wiosny więc mogę powiedzieć, że w sezonie 1394 i 1395 zdobyłem z drużyną 2 mistrzostwa kraju! Połapanie się i przeliczenie dat przyprawia trochę problemów, podobnie jak to, że w Europie ludzie szykują się do weekendu, a ty zaczynasz nowy tydzień pracy bo niedziela była w piątek! Inne reguły panu nie przeszkadzają?
Jest to trochę uciążliwe, bo nie wiesz, co może czekać cię jutro, ale muszę przyznać, że krok po kroku np. federacja siatkówki, zaczęła wprowadzać widoczne zmiany. Podobnie było, gdy wprowadzono system Challenge pomagający rozstrzygać kontrowersyjne decyzje sędziego na nagranym zapisie meczu. Nie zbiegło się to jednak z ustaleniem jasnych reguł. I nawet, gdy jak na dłoni widać, że zawodnik dotknął palcem piłkę, to zawodnicy z przeciwnej drużyny wykrzykują, że nie było dotknięcia. W taki sposób zaczynają się kłótnie, które potrafią przeciągać mecz w nieskończoność do tego stopnia, że kibice domagają się wyłączenia systemu Challenge. W jednej sytuacji interweniowałem i na kolejnych meczach był już spokój. Każda próba wpływania na wynik kończyła się czerwoną kartką. Prosta zasada
ostudziła emocje i mogliśmy się skupić na graniu. Jaki jest pana plan na najbliższe miesiące? Chciałby pan przedłużyć kontrakt?
Zobaczymy, jak się sytuacja rozwiąże, bo teraz jestem na etapie negocjacji. Nie tylko z klubem irańskim, ale innym w Polsce. Nie ukrywam, że chciałbym wrócić do Polski, choć w Iranie grałem w bardzo dobrej drużynie złożonej z reprezentantów kraju i udało nam się zdobyć podwójne mistrzostwo kraju i azjatyckie mistrzostwa klubowe. Dzięki temu wyjazdowi miałem okazję poznać rynek azjatycki, który różni się znacznie od europejskiego.  Pretekstem naszej rozmowy jest film “Klient” Asghara Farhadiego. Ważny jest w nim motyw przeprowadzki młodego małżeństwa do nowego mieszkania. Jestem ciekawy, jak panu się mieszka w Teheranie?
Przez pierwszy rok mieszkałem w hotelu. Potem przeprowadziłem się do mieszkania. Pierwsze spotkanie z sąsiadami nastąpiło szybko, bo miałem podłogę z kamienia, a krzesła nie miały żadnych podbić i czasami trochę hałasowały. Sąsiadka z listem napisanym po angielsku wytłumaczyła mi w czym leży problem i szybko rozwiązaliśmy sprawę. Sąsiedzi są generalnie bardzo przyjaźni i pomocni. Interesują się tobą i wychodzą ci naprzeciw. Każda sporna kwestia jest załatwiana tak, żebyś był zadowolony i to z nawiązką. Obcokrajowcy mają tutaj taryfę ulgową. Jeśli popełnia się jakąś gafę, obraca się ją w żart, nawet jeśli dotyczy to kwestii etykiet towarzyskich i małżeństwa, które jest rzeczą świętą. No właśnie. W filmie ta kwestia też jest bardzo ważna. Wynika z niej, że Irańczycy problemy rodzinne wolą załatwiać sami, bez pomocy policji.
Filmu jeszcze nie widziałem, ale potwierdzam, że w Iranie nie powinno się wchodzić w problemy rodzinne, bo mogą być z tego poważne problemy. Należy uważać z tym, jak się witamy. Jeśli podczas zapoznania, żona zawodnika nie chce podać mi pierwsza ręki, to znaczy,
że lepiej wtedy witać się tylko z jej mężem, dlatego, że oficjalnie obcy mężczyzna nie powinien zbliżać się do kobiety. Wszystko więc jest kwestią wyczucia. W moim przypadku adaptacja do irańskiej kultury przebiegła raczej gładko, dużo obserwowałem, co pozwoliło mi unikać
niewygodnych sytuacji.   Domyślam się, że pomogła w tym panu pyszna kuchnia irańska?
Kuchnia Irańczyków mi odpowiada, bo jest oparta na ryżu, mięsie i warzywach. Pod pewnymi względami przypomina mi kuchnię polską, wystarczy zamienić ziemniaki na ryż. Nie je się tutaj wieprzowiny, której ja też unikam, więc nie było to z mojej strony jakieś poświęcenie. No i podobnie jak w Polsce, w Iranie są cztery pory roku.
Pod względem klimatu jest nawet ciekawiej, bo jak się mieszka w Teheranie, to w ciągu godziny można dolecieć nad Morze Kaspijskie, gdzie latem jest niższa temperatura. Niżej jest pustynia, gdzie jest przez cały rok gorąco. W Teheranie są góry, w których stoki są czynne od końca listopada do marca. W tym roku spadło tam bardzo dużo śniegu. Śnieg pojawił się także w Teheranie. To jest taka rzecz, która bardzo dziwi ludzi, którzy nigdy tu nie byli. Rozmawiał Łukasz Knap"
http://film.wp.pl/program-tv-na-niedziele-handel-thor-hitman-minionki-rozrabiaja-23-04-2017-6114365827831937a,"Program TV na niedzielę:  ""Handel"", ""Thor"", ""Hitman"", ""Minionki rozrabiają"" [23-04-2017] Dziś w telewizji amerykański dramat kryminalny ""Handel"" ze świetną rolą Alicji Bachledy-Curuś, która wystąpiła u boku Kevina Kleina. Fani widowiskowych produkcji powinni zwrócić uwagę na takie tytuły jak ""Thor"" czy ""Hitman"". Tradycyjnie znajdzie się też coś dla całych rodzin (""Minionki rozrabiają"") i seriali („Rodzina KRUPP – wojna i pokój”). Sprawdź, co jeszcze warto obejrzeć w niedzielny wieczór. ""Handel"" Mało znany w Polsce film porusza temat handlu żywym towarem, którego ofiarami padają kobiety i dzieci porywane z Meksyku, a następnie przewożone do Stanów Zjednoczonych. W centrum wydarzeń znajduje się 13-letnia Meksykanka. Jej starszy brat podążą śladem porywaczy dziewczynki i zrobi wszystko, by uratować siostrę przed amerykańskimi pedofilami. Podobny dramat przeżywa Weronika, młoda matka z Polski, która zamiast ""amerykańskiego snu"" przeżywa koszmar z udziałem przemytników i gwałcicieli. ""Handel"" - TV Puls 22:10 ""Thor"" W październiku wejdzie do kin trzecia część przygód komiksowego włladcy piorunów – ""Thor Ragnarok"", więc to doskonały moment, by przypomnieć sobie początek tej historii. Akcja filmu rozgrywa się zarówno we współczesnej przestrzeni ziemskiej jak i tajemniczej krainie Asgard, z której Thor, władający ogromną siłą arogancki bohater zostaje wygnany za zachowanie mające doprowadzić do rozbudzenia starego konfliktu. Miejscem zsyłki Thora jest Ziemia, na której superbohater, pozbawiony swojej szczególnej mocy musi żyć jak zwykły śmiertelnik. ""Thor"" - TVN 21:35 ""Minionki rozrabiają"" Minionki to sympatyczne żółte stworki, które cechuje zamiłowanie do strojenia żartów i duża zaradność. Po raz pierwszy widzieliśmy je w animacji ""Jak ukraść księżyc"" z 2010 roku, gdzie pełniły rolę wykwalifikowanej siły roboczej pewnego złoczyńcy imieniem Gru. Tym razem sympatyczne Minionki, niczym pamiętne Pingwiny z Madagaskaru, doczekały się filmu, w którym to one są bohaterami pierwszoplanowymi. Przygotujcie się na masę śmiechu i zwariowanych przygód. ""Minionki rozrabiają"" - TVN Fabuła 21:00 ""Hitman"" Ekranizacja popularnej serii gier komputerowych, w których główną rolę odgrywa Agent 47. Tytułowy zabójca o niejasnej przeszłości był szkolony do najtrudniejszych zadań przez tajną organizację. Pewnego dnia mężczyzna, na co dzień zajmujący się polowaniem, sam staje się zwierzyną. Tropem śmiertelnie niebezpiecznego agenta wyruszają członkowie rosyjskiego wywiadu i Interpolu. 47 zrobi wszystko, by pozostać przy życiu i odkryć źródło spisku wymierzonego w jego osobę. ""Hitman"" – Polsat 00:40 „Rodzina KRUPP – wojna i pokój” 23 kwietnia na kanale Telewizja WP zostanie wyemitowany kolejny odcinek miniserialu ""Rodzina KRUPP – wojna i pokój”. To historia tytułowej dynastii skoncentrowana na postaci Alfreda Kruppa, który jako 14-letni chłopiec musiał przejąć zarządzanie rodzinnym biznesem. Firma zbudowana na stali, broni i krwi była potęgą w Europie.  „Rodzina KRUPP – wojna i pokój” - 20:00 Telewizja WP ""Oszukać przeznaczenie"" Pierwsza i zdecydowanie najlepsza część słynnej serii. Brutalny, a zarazem widowiskowy horror, który odpowiada na pytanie: czy człowiek rzeczywiście może uniknąć śmierci? Jeden z bohaterów „Oszukać przeznaczenie” odkrywa, że przełożenie terminu podróży na tamten świat jest możliwe, ale jednocześnie uruchamia ciąg drastycznych i krwawych wydarzeń. Czy nastolatkom, którzy odkryli tajemnicę śmierci, uda się oszukać przeznaczenie?  ""Oszukać przeznaczenie"" - TCM 21:00 ""Biało-czerwoni z Chrząstawy"" Dziś w TV film dokumentalny o ""najgorszej polskiej drużynie piłkarskiej"". Potrafią przegrać 27:0, wystawiać na boisko ośmiu zawodników (bo reszta nie dojechała) i oddać walkowera, gdy piłkarze wolą iść na wesele kolegi niż rozegrać mecz. ""Biało Czerwoni z Chrząstawy"" to niezwykły film o drużynie z III grupy sieradzkiej klasy B.  ""Biało-czerwoni z Chrząstawy"" - TVP HD 00:20 ""Blue Jasmine"" Komediodramat z 2013 roku nazywany ostatnim dobrym filmem Woody''ego Allena. Cate Blanchett (nagrodzona Oscarem za tę rolę) fenomenalnie zagrała kobietę z wyższych sfer, która – po aresztowaniu zdradzającego ją notorycznie męża-milionera (Alec Baldwin) – przenosi się do San Francisco, do lekceważonej wcześniej siostry. Tam próbuje ułożyć sobie życie i znaleźć nową miłość. Zaskakujące relacje damsko-męskie stają się okazją do popisów błyskotliwego poczucia humoru Woody’ego Allena. ""Blue Jasmine"" - TVP Kultura 20:00   ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/anoreksja-depresja-i-choroba-alkoholowa-sandra-dee-za-slawe-zaplacila-bardzo-wysoka-cene-6114393445734529a,"Anoreksja, depresja i choroba alkoholowa. Sandra Dee za sławę zapłaciła bardzo wysoką cenę  Sandra Dee - symbol niewinności, piękna ""dziewczyna z sąsiedztwa"" - karierę zaczęła od kłamstw, którymi jej matka, chcąca za wszelką cenę jak najszybciej wypromować córkę, karmiła wszystkich wokół. Dopięła swego - jasnowłosa Dee, która obchodziłaby w kwietniu 75. urodziny, błyskawicznie zdobyła popularność, wygrała Złoty Glob i stała się jedną z najbardziej lubianych gwiazd w latach 50. Ale za tę sławę zapłaciła wysoką cenę. Niemal przez całe życie zmagała się z anoreksją, depresją i chorobą alkoholową. Cierpiała z powodu zawodu miłosnego i traumatycznych doświadczeń z dzieciństwa. Roześmiana piękność z ekranu skrywała wyjątkowo mroczne tajemnice. Urodziła się 23 kwietnia 1942 roku w New Jersey jako Alexandra Zuck. Jej rodzice poznali się na potańcówce w kościele, decyzję o ślubie podjęli pospiesznie – i równie szybko się rozstali.  Ambitna matka Mary, przekonana o wyjątkowości swojej ukochanej córki, postanowiła jak najszybciej znaleźć jej miejsce w branży rozrywkowej. Wiek dziecka nie stanowił dla niej żadnej przeszkody. Sprytna kobieta kłamała, dodając dziecku lat w zależności od sytuacji. Alexandra poszła więc do szkoły już jako 3-latka, a wkrótce potem zaczęła stawiać pierwsze kroki w modelingu i na planie filmowym. Na ekranie zadebiutowała w 1957 roku w filmie ""Zanim dopłyną”. Miała już wtedy za sobą udział w mnóstwie reklam i sesjach zdjęciowych, toteż nikt nie miał wątpliwości, że pisana jest jej wielka kariera.  Wkrótce Zuck postanowiła też przyjąć sceniczny pseudonim – od tej pory miała być znana szerszej publiczności jako Sandra Dee. Nie wiedziała, co to odpoczynek. Zrobiła kurs aktorski, ukończyła studia na uniwersytecie w Los Angeles i znów rzuciła się w wir pracy, zakochana w hollywoodzkim stylu życia. A producenci, zachwyceni delikatną urodą Dee, zrobili z niej gwiazdę filmów dla młodzieży. Ale, choć pozornie wiodło się jej świetnie, w rzeczywistości młodziutka Dee coraz bardziej podupadała na siłach.  W wywiadach wyznawała, że kariera modelki mocno nadwyrężyła jej zdrowie. Aby zachować idealną figurę, musiała być na nieustającej diecie.- To zrujnowało mi cerę, włosy, paznokcie... wszystko – zwierzała się. Obsesja na punkcie wyglądu doprowadziła wreszcie aktorkę do poważnych problemów z odżywianiem. Dee niemal przez całe życie zmagała się z anoreksją i pozostawała pod opieką specjalistów. Musiała jednak znaleźć w sobie siłę do działania – producenci zasypywali ją kolejnymi propozycjami, zdeterminowani, aby zrobić z niej nową filmową ikonę. Ale nie wszystkim ten wizerunek idealnej, grzecznej blondynki przypadł do gustu. W ""Grease”, filmie z 1978 roku, jest scena, kiedy Rizzo wyśmiewa się z Sandy i przedrzeźnia ją, śpiewając piosenkę ""Look at Me, I''m Sandra Dee”. Jak twierdzili przyjaciele, Dee nie tylko się nie obraziła, ale była tym niezwykle rozbawiona. Z dystansem podchodziła do swojego ekranowego wizerunku. Niestety, aktorka nie potrafiła zachować podobnego dystansu do swojego życia.  W 1960 roku na planie filmu ""Kiedy nadejdzie wrzesień” poznała Bobby''ego Darina i poślubiła go zaledwie po trzech miesiącach znajomości. Przez całe lata trzymali swój związek w tajemnicy, wspólnie wychowując syna Dodda Mitchella. W 1967 roku podjęli decyzję o rozwodzie, co jak wyznawała Dee, złamało jej serce. Nigdy nie wyszła ponownie za mąż. Kolejny cios przyszedł sześć lat później – Darin niespodziewanie zmarł, a jego śmierć wpędziła aktorkę w głęboką depresję. Dee szukała czegoś, co ugasi jej smutek i wypełni pustkę w życiu.  Coraz częściej sięgała po alkohol i narkotyki. Nie mogła uporać się nie tylko z teraźniejszością, ale i przeszłością – wyznała, że w dzieciństwie była molestowana przez swojego ojczyma, co odcisnęło na niej bolesne piętno. Kiedy w 1988 roku zmarła jej ukochana matka, Dee o mało nie znalazła się na samym dnie. - Nie mogłam normalnie funkcjonować – wyznawała, dodając, że ważyła niecałe 40 kg i piła litr szkockiej dziennie. Dopiero dzięki pomocy syna zaczęła wychodzić na prostą. Ale jej wycieńczony organizm w końcu nie wytrzymał. Sandra Dee zmarła 20 lutego 2005 roku. Miała 62 lata."
http://film.wp.pl/tamara-czartoryska-w-jej-zylach-plynie-blekitna-krew-6114396990916737a,"Tamara Czartoryska: w jej żyłach płynie błękitna krew  Gra w filmach, bierze udział w akcjach mających na celu ochronę środowiska i wspiera fundacje charytatywne. Ale to nie wszystko – sprawdza się jako prezenterka telewizyjna, jest świetną sportsmenką i udziela rozsądnych porad dziewczętom, które chciałby zostać (amerykańskimi) księżniczkami.  Nic dziwnego, bo kompetencje ku temu ma odpowiednie. W jej żyłach płynie błękitna krew, a w swoim drzewie genealogicznym ma Giedymina, dziada Władysława Jagiełły. Jednak zanim Tamara Czartoryska stała się kobietą z misją, była jedną z rozpuszczonych, bogatych dziewczyn, które sądziły, że świat leży im u stóp. Dopiero kiedy rodzice dali jej porządną życiową lekcję, nastolatka na nowo zdefiniowała swój system wartości. Tamara Czartoryska – a w zasadzie **Tamara Laura María de los Dolores Luisa Fernanda Victoria de Todos los Santos Czartoryska y Picciotto** – urodziła się 23 kwietnia 1978 roku w Londynie, jako córka księcia Adama Karola Czartoryskiego i Nory Picciotto.  Energię i buntowniczy charakter Tamara odziedziczyła po pochodzącej z Kairu matce, która w branży rozrywkowej robiła karierę jako modelka i konsultantka filmowa. Gdy w 1977 roku Nora Picciotto związała się z Czartoryskim, była już rozwódką z dwójką dzieci. Na ten związek patrzono sceptycznie, nie wróżąc małżonkom szczęśliwej przyszłości. I słusznie, bo Picciotto i Czartoryski rozstali się po dziewięciu latach. Według nauczycieli mała Tamara była dzieckiem buntowniczym i psotnym. W szkole często wagarowała, omijając wszystkie lekcje – z wyjątkiem aktorstwa – a trudna sytuacja rodzinna z pewnością nie wpływała dobrze na jej samopoczucie.  Kiedy trafiła do Oxfordu, przyznawała, że zamiast chodzić na zajęcia, wolała jeździć konno - choć i tak starała się dbać o dobre oceny, by nie rozczarować rodziców. Wkrótce beztroska nastolatka otrzymała pierwszy cios – jej ojciec zaczął zmagać się z problemami finansowymi i nie był już taki chętny, by spełniać wszystkie jej zachcianki. Zaraz potem nadszedł kolejny – matka rozstała się ze swoim trzecim mężem, którego Tamara bardzo lubiła.   Tamara wyznawała, że była skonfundowana całą sytuacją. Nie wiedziała, co chce robić w życiu i którą ścieżka powinna podążyć. W dodatku rodzice, zirytowani jej zachowaniem, podjęli stanowcze kroki, by sprowadzić córkę na ziemię – odcięli ją od gotówki. To całkowicie zmieniło życie nastoletniej dziewczyny, która zamiast brylować w towarzystwie i robić wielką karierę, musiała sprzątać stajnie, by zarobić trochę grosza. Później jej relacje z rodzicami znacznie się poprawiły i Czartoryska mogła zacząć studia, ale jak przyznawała, **nigdy nie zapomniała tej ciężkiej życiowej lekcji**. Uczyła się, jak być samodzielną, i nie chcąc polegać wyłącznie na pieniądzach od ojca, zaczęła pracę jako kelnerka. O uzdolnioną dziewczynę z dobrego domu szybko upomniała się branża rozrywkowa.    Ponieważ Czartoryska nigdy nie kryła swojej miłości do sportu (w końcu jako nastolatka wagarowała, by pojeździć na koniu, i brała udział w wielu zawodach jeździeckich), zaproponowano jej posadę prezenterki w programie o tajskim boksie. Później prowadziła również program motoryzacyjny ""Sexy Road Test”. W 2005 roku wzięła udział w zawodach w sportowym reality show ""The Games”, gdzie wygrała brązowy medal. Ale to oczywiście nie koniec jej osiągnięć. Jeszcze zanim poszła na studia, Czartoryska podążyła śladem matki i próbowała swoich sił jako modelka, ale szybko okazało się, że ten zawód jej nie satysfakcjonuje. **O wiele lepiej czuła się w telewizji. Chętnie przyjęła propozycje, by zostać konsultantką w reality show ""American Princess”, a później i ""Australian Princess”**.  Wkrótce postanowiła spróbować swoich sił w filmie. Na ekranie zadebiutowała w 2005 roku, niewielką rólką – prostytutki – w telewizyjnym ""The Stepfather”. Praca na planie spodobała się jej do tego stopnia, że wkrótce potem **rozpoczęła studia aktorskie w Howard Fine Acting Studio w Hollywood**. Ale jej kariera aktorska szybko stanęła w miejscu. Czartoryska wystąpiła jeszcze w ""The Evil Woods” (2007), zbierającym okropne recenzje horrorze, i wygląda na to, że dała sobie spokój z graniem.  Całkowicie poświęciła się za to działalności charytatywnej. Wspiera rozmaite kampanie, promuje działania fundacji zajmujących się ochroną środowiska, zbiera pieniądze na leczenie chorych dzieci. Została też rzecznikiem Programu Oszczędzania Energii i zaangażowała się w działanie założonej przez swojego ojca Fundacji Książąt Czartoryskich. Czy zobaczymy ją jeszcze kiedyś na ekranie? Niewykluczone, w końcu do fabryki snów ma zaledwie kilka kroków – od kilku lat mieszka w Hollywood Hills w Kalifornii."
http://film.wp.pl/margot-robbie-zostanie-krolowa-elzbieta-to-o-niej-plotkowano-ze-byla-mezczyzna-27-latka-poradzi-sobie-z-rola-6114853971298433a,"Margot Robbie zostanie królową Elżbietą. To o niej plotkowano, że była mężczyzną. 27-latka poradzi sobie z rolą? Aktorka dołączyła do Saoirse Ronan. Obie zagrają w biograficznym dziele ""Mary Queen of Scots"". Kostiumowy obraz opowie o losach Marii Stuart, która została królową Szkotów w 1542 roku. Jej losy były niezwykle burzliwe, ostatecznie została stracona. W czasach, w których przyszło jej żyć, budziła kontrowersje. Sporo plotkowano  o jej powierzchowności - mówiono, że szybko wyłysiała, chorowała na syfilis, miała zbyt długie palce, była za chuda, a także, że ukrywała zarost. Niektórzy sądzili, że była mężczyzną.   Postać Marii Stuart jest tematem licznych utworów literackich, a także wielu produkcji kinowych. Do najbardziej uznanych filmów biograficznych przedstawiających losy szkockiej królowej należy obraz z 1971 roku w reżyserii Charlesa Jarrotta. W rolę Marii Stuart wcieliła się wówczas Vanessa Redgrave, a Elżbiety I - Glenda Jackson.  W nowej produkcji Marię Stuart sportretuje Saoirse Ronan. Margot Robbie wcieli się z kolei w Elżbietę I. Josie Rourke staje za kamerą. Autorem scenariusza filmu ""Mary Queen of Scots"" jest Michael Hirst (""Elizabeth"" i serial ""Tudorowie"").  Margot Robbie, gwiazda ""Wilka z Wall Street"" czy ""Legionu samobójców"", ostatnio zajęta jest na planie filmu ""I, Tonya"" o łyżwiarce Tonyi Harding."
http://film.wp.pl/kolski-i-zanussi-o-pyrkoszu-jak-go-wspominaja-aktor-zmarl-nagle-w-wieku-90-lat-dla-kolegow-z-planu-byl-wieczny-6114831895594625a,"Kolski i Zanussi o Pyrkoszu. Jak go wspominają? Aktor zmarł nagle w wieku 90 lat. Dla kolegów z planu był wieczny - Witold Pyrkosz miał to szczęście, że mógł grać ten rodzaj dobroci i ten rodzaj empatii, które ucieleśniał jako człowiek - powiedział w rozmowie z PAP Jan Jakub Kolski, który wyreżyserował m.in. film ""Szabla od komendanta"" z rolą Witolda Pyrkosza. O śmierci aktora poinformowano w sobotę na oficjalnym profilu serialu ""M jak miłość"" na Facebooku. Pyrkosz miał 90 lat. - Ja notuję w pamięci dwa bardzo ważne dla mnie osobiście spotkania: jedno, kiedy byłem małym chłopcem, mój tato montował film ""Czterej pancerni i pies"" i wtedy spotkałem w Łodzi, w wytwórni wszystkich pancernych i wydaje mi się, że polubiliśmy się - powiedział PAP Kolski. - Drugie, kiedy prawie wszystkich pancernych udało mi się zgromadzić na planie filmu ""Szabla od komendanta"", był tam pan Witold Pyrkosz i Wiesław Gołas - dodał. Kolski podkreślił, że najbardziej zapadną mu w pamięci role Witolda Pyrkosza w filmach Juliusza Machulskiego. - W przypadku pana Witka była tam taka duża zgodność między rodzajem człowieczeństwa a jego rolami, on miał to szczęście, że mógł grać ten rodzaj dobroci i ten rodzaj jakby powiedzieć empatii, które ucieleśniał jako człowiek - stwierdził Kolski. Nawiązując do pracy na planie filmu ""Szabla od komendanta"", Kolski wspomniał również o ""chłopięcym sprycie"" Witolda Pyrkosza. - Na planie tego filmu pan Witek razem z panem Wiesiem Gołasem wyciągali taką linką z haczykiem ręczniki z balkonu Franka Pieczki, który mieszkał pod nimi, a on pisał na nich donosy do produkcji i tak się bawili tacy mali chłopcy - sztubak po prostu. To cudowne spotkanie było i pan Witek był centrum dowodzenia w takich sztubackich akcjach - wspominał Kolski.  Zanussi: Witold Pyrkosz jako aktor umiał wszystko - Witold Pyrkosz jako aktor umiał wszystko, był niebywałym fachowcem, pomagającym innym aktorom - powiedział PAP Krzysztof Zanussi który wyreżyserował m.in. film ""Constans"" z rolą Witolda Pyrkosza. - Znałem go jeszcze z czasów studenckich, bo był wtedy już bardzo głośnym, wielkim aktorem, a potem znaliśmy się prywatnie przez długie lata - dodał Zanussi. - Zagrał u mnie w ""Constansie"" i bardzo to pamiętam, ponieważ była to szalenie taka sympatyczna, serdeczna współpraca z niebywałym fachowcem, bo ten człowiek naprawdę jako aktor umiał wszystko - wspominał. Jak podkreślił Zanussi, Pyrkosz był bardzo sympatycznym, lojalnym wobec innych aktorem, który często pomagał kolegom na planie. - Został mi w pamięci tak bardzo jasno zanotowany, zawsze jeszcze tak myślałem, żeby mu coś wymyślić. Szkoda, że nie zdążę - powiedział Zanussi."
http://film.wp.pl/m-jak-milosc-witold-pyrkosz-nie-zyje-6114751315760769a,"""M jak miłość"": Witold Pyrkosz nie żyje  Aktor zmarł w wieku 90 lat. O jego śmierci poinformowano na facebookowym profilu serialu. ""Odszedł cudowny Człowiek, nasz wspaniały Mistrz i wielki Przyjaciel. A wraz z nim odeszła cząstka każdego z nas... Pozostaje ogromna pustka, nieopisany smutek i żal. Dziękujemy Ci Witku za każdą piękną chwilę. Będziemy bardzo tęsknić i nigdy nie zapomnimy"", czytamy. Niestety, żadne szczegóły nie są jeszcze znane.  Witold Pyrkosz z serialem ""M jak miłość"" był związany od początku, czyli od 2000 roku. - Nie potrafię wyobrazić sobie ""M jak miłość"" beze mnie, ale zdaję sobie sprawę z tego, że niestety ta chwila kiedyś nastąpi. Podejrzewam, że serial będzie kręcony jeszcze przez dobrych kilkadziesiąt lat, a mi nie pozostało tyle czasu - powiedział Pyrkosz w wywiadzie dla tygodnika ""Świat & Ludzie"" w 2015 roku. Aktor był znany jako Lucjan Mostowiak, ale nie tylko. W serialu ""Janosik"" zagrał Jędrka Pyzdrę, a w ""Alternatywy 4"" Józefa Balcerka. Pyrkosz miał ma swoim koncie mnóstwo ról filmowych. Pamiętacie go z ""Vabank"" Juliusza Machulskiego? Aktor był popularny i bardzo ceniony. Dzięki dubbingowani postaci Złomka w produkcjach dla najmłodszych ""Auta"", poznały go także dzieci. Anna Mucha opublikowała na swoim instagramowym profilu zdjęcie będące dowodem na to, jak wiele dla osób związanych z branżą filmową znaczył Witold Pyrkosz.     Tutaj znajdziesz aktualny program tv! Tu pobierzesz za darmo aplikację Program TV:"
http://film.wp.pl/program-tv-na-sobote-nie-lubie-poniedzialku-do-utraty-sil-smerfy-gladiator-22-04-2017-6114349829818497a,"Program TV na sobotę: ""Nie lubię poniedziałku"", ""Do utraty sił"", ""Smerfy"", ""Gladiator"" [22-04-2017] W sobotę w telewizji przypomnimy sobie kultowy film ""Nie lubię poniedziałku"" z jedną  z najsłynniejszych scen erotycznych w historii polskiego kina. Piękna aktorka nie świeciła golizną, a i tak działała na zmysły bardziej niż niejeden erotyk. Poza tym Jake Gyllenhaal będzie walczył ""Do utraty sił"", ""Smerfy"" wyruszą w podróż do Nowego Jorku, a Russell Crowe przeniesie się do starożytnego Rzymu w filmie ""Gladiator"". Sprawdź, co jeszcze warto obejrzeć 22 kwietnia. ""Nie lubię poniedziałku"" Dziś w telewizji film z najsłynniejszą sceną erotyczną polskiego kina z czasów PRL. O której scenie mowa? Sprawdźcie na poniższym filmiku. „Nie lubię poniedziałku” to zabawna produkcja z 1971 roku, która przedstawia perypetie kilku mieszkańców Warszawy, rozpoczynający nowy tydzień w wyjątkowo pechowy sposób. Przez zbieg różnych okoliczności w mieście dochodzi do wielu absurdalnych i groteskowych zdarzeń. Wszystkiemu przygląda się z boku przybyły do stolicy włoski przedsiębiorca. Mężczyzna nieoczekiwanie wdaje się w romans z młodą Polką.  ""Nie lubię poniedziałku"" - Kino Polska International 00:20  ""Do utraty sił"" Uwielbiasz ""Rocky''ego"" i Jake''a Gyllenhaala? Jeśli tak, to musisz obejrzeć ""Do utraty sił"", świetne, męskie kino o boksie i rodzinnym dramacie. Billy ""The Great"" Hope ( Jake Gyllenhaal ) to bokser, który powraca na ring po życiowej tragedii. Próbując utrzymać tytuł mistrza, walczy również o odzyskanie miłości swojej córki. W filmie oprócz Gyllenhaala pojawiają się takie gwiazdy jak Forest Whitaker, 50 Cent i Rachel McAdams. ""Do utraty sił"" - Canal+ 00:01 tu wstaw treść  ""Smerfy"" Debiut bohaterów kultowej dobranocki na wielkim ekranie. Film zaczyna się jak klasyczna kreskówka Hanny-Barbery. Rozśpiewane Smerfy przygotowują się do corocznego święta, Ciamajda sieje zniszczenie, Laluś przegląda się w lusterku, a Gargamel w dalszym ciągu obsesyjnie marzy o unicestwieniu wioski magicznych skrzatów. Jednym słowem - wszystko po staremu. Jednak to dopiero początek. Scenarzyści, przy pomocy magicznego wiru, teleportują całe bractwo w sam środek Nowego Jorku.   ""Smerfy"" – Polsat 20:05 ""Kto ją zabił"" W sobotę 22 kwietnia na kanale WP zostanie wyemitowany kolejny odcinek miniserialu ""Kto ją zabił"". Akcja rozpoczyna się w momencie, gdy morze wyrzuca na brzeg zwłoki 14-letniej Jenni. Śledztwo wszczyna komisarz Helli Christensen mieszkająca w sąsiedztwie rodziny zmarłej dziewczyny. W kręgu podejrzanych jest syn Christensen, tymczasem okazuje się, że do podobnej zbrodni w tej okolicy doszło czternaście lat wcześniej. ""Kto ją zabił"" – Telewizja WP 21:00 ""Gladiator"" Zdobywca pięciu Oscarów z Russellem Crowem w roli głównej. Generał Maximus (Russell Crowe) zakończył kolejną udaną wyprawę wojenną. Zmuszony do ucieczki przez zazdrosnego o jego wpływy u Cesarza dziedzica tronu Commodusa, Maximus trafia do niewoli i zostaje gladiatorem. Powraca do Rzymu z zamiarem pomszczenia śmierci syna i żony. Wie, że jedyną siłą potężniejszą od samego Cesarza jest wola ludu, może dokonać swej zemsty, zostając największym bohaterem całego Imperium. ""Gladiator"" to epicka opowieść o odwadze i zemście osadzona w realiach Cesarstwa Rzymskiego roku 180 n.e. ""Gladiator"" - TCM 21:00 ""Paragon gola"" Kultowy polski film z 1969 roku. Tytułowy Paragon to najlepszy zawodnik w podwórkowej drużynie piłkarskiej, który oprócz gry w piłkę przeżywa niesamowite przygody. Jako członek zespołu ""Syrenka"" toczy nieprzerwany bój o lokalne boisko z konkurencyjnym ""Huraganem"". W wyniku pewnych zdarzeń Paragon postanawia zostawić za sobą wszystkie kłopoty i popłynąć do ciepłych krajów kajakiem. Niestety jego wyprawa kończy się kolejnym, i nie ostatnim, wypadkiem... ""Paragon gola"" - Kino Polska International 22:45  ""Kingsajz"" Kultowa polska komedia Juliusza Machulskiego, która zawiera nie tylko fantastyczną wizję świata przedstawionego, ale także jedną z najsłynniejszych scen erotycznych w historii naszego kina. „Kingsajz” opowiada o alchemiku Adasiu, mieszkańcu tajemniczej Szuflandii, istniejącej w podziemiach Instytutu Badań Czwartorzędu. Pewnego dnia Adaś przypadkowo uzyskuje magiczną miksturę zwaną Kingsajzem, która po wypiciu powiększa go do rozmiarów normalnego człowieka. Mieszkaniec Szuflandii wbrew zasadom ani myśli o powrocie do dawnego życia.  ""Kingsajz"" - Kino Polska International 02:00 ""Wenecja"" Obsypany nagrodami dramat wojenny Jana Jakuba Kolskiego. Dzieciństwo głównego bohatera, małego Marka, przypada na czas drugiej wojny światowej. Jej wybuch oznacza dla rodziny chłopca konieczność ucieczki oraz zmiany planów. Marek nie może, o czym wcześniej marzył, wybrać się z rodzicami w podróż do Wenecji. Musi wraz z matką zamieszkać na prowincji. Tam rodzina chłopca zamierza spełnić marzenie o podróży do ""wodnego miasta"". ""Wenecja"" - TVP Polonia 22:05   ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/plotka-o-tym-jakie-filmy-trojanowska-krecila-w-niemczech-elektryzowala-cala-polske-w-koncu-nie-wytrzymala-6114412045191297a,"Plotka o tym, jakie filmy Trojanowska kręciła w Niemczech, elektryzowała całą Polskę. W końcu nie wytrzymała Dla widzów i słuchaczy wciąż jest niezapomnianą ""boską Izą"". Jej piosenki - zwłaszcza ""Wszystko, czego dziś chcę"" - nucił cały kraj, a miliony Polaków śledziły jej przygody w telenoweli ""Klan"". Jednak życie Izabeli Trojanowskiej nie było wcale usłane różami. Już od najmłodszych lat Trojanowska udowadniała, że posiada ogromny talent, toteż nikt nie wątpił, że w przyszłości zostanie gwiazdą. Gdy miała 16 lat, na Festiwalu Pieśni Sakralnej Sacrosong z rąk kardynała Karola Wojtyły odebrała nagrodę im. Maksymiliana Kolbego. Ten występ otworzył przed nią wiele drzwi.  W 1980 roku, jako absolwentka Studium Wokalno-Aktorskiego, nawiązała współpracę z Budką Suflera, a jej występ w Opolu okazał się ogromnym sukcesem, co sprawiło, że płyty młodej wokalistki zaczęły się błyskawicznie rozchodzić. W tym samym czasie zadebiutowała też na ekranie w miniserialu ""Strachy"", a stamtąd trafiła na plan ""Kariery Nikodema Dyzmy"". Pracę nad kultową komedią wspominała z przyjemnością, ale niewiele brakowało, by przez nachalne zaloty Romana Wilhelmiego zrezygnowała z roli. - Była taka scena, zresztą łóżkowa – opowiadała w ""Pytaniu na śniadanie"". - Próbowałam w ten sposób, uwodząc Dyzmę, odciągnąć go trochę od mojej ukochanej Ninuś. Nie udało mi się to, jak wiadomo, ale podczas tej sceny kamera była z tyłu i było widać tylko moje plecy i właściwie górę od piżamy, więc tej nagości nie było. A Wilhelmi widział mnie z przodu i uparł się, żebym zdjęła stanik. A to była poważna sprawa! Ja wyszłam stamtąd, zdjęłam rzęsy i miałam już nie grać. Romek cudowny człowiek, ale kobieciarz! Nie ma się co dziwić Wilhelmiemu, bo w młodości Trojanowska uchodziła za prawdziwą piękność. Faceci za nią szaleli, ale ona jednak długo nie chciała oddać nikomu serca. Zdobył je dopiero Marek, z którym wyswatała ją koleżanka. - Ale pierwsze spotkanie nie rzuciło nas na kolana - podkreślała w ""Super Expressie"". Jak wspominała, musiało minąć aż 7 lat, nim zdecydowała się ""zacząć chodzić"" z Markiem. - Aż któregoś dnia przyszedł z pierścionkiem. Przyznam się, że wtedy bałam się, że ktoś może pomylić miłość z zafascynowaniem moją filmową rolą. Ale Marek znał mnie od początku, więc moja odpowiedź brzmiała: ""tak"". Niestety, związek nie przetrwał próby czasu. Okazało się, że mąż Trojanowskiej miał problemy z dochowaniem jej wierności. Wreszcie aktorka podjęła odważną decyzję i postanowiła się rozstać. Nie spodziewała się, że tak ciężko to zniesie. Wpadła w depresję, zaczęła zaniedbywać pracę i nadużywać alkoholu, odcięła się od znajomych. - Minął może rok zanim się pozbierałam - opowiadała w ""Fakcie"". – Kiedy po ponad 25 latach małżeństwa, w które zainwestowałam wszystkie swoje uczucia okazało się ono martwe, coś we mnie pękło… W powrocie do normalnego życia pomogli jej córka i przyjaciele. A także praca. - Prawdziwego wiatru w żagle nabrałam, gdy postanowiłam ponownie wrócić do śpiewania – dodawała. Irytuje się, gdy dziennikarze nieustannie donoszą o kolejnych rewolucjach w jej życiu osobistym. Zwłaszcza że, jak zapewnia, wiele informacji nie ma nic wspólnego z prawdą. – Najpierw prasa rozpisywała się o poczynaniach mojego męża. Pomimo że oczekiwano ode mnie komentarza, zawsze odmawiałam, uważając, że to sprawa wyłącznie pomiędzy nami. Potem każde moje publiczne pojawienie się z jakimkolwiek mężczyzną było źródłem spekulacji - ""Czy to TEN?"" Przynajmniej trzech moich Bogu ducha winnych znajomych awansowało na „oficjalnych narzeczonych” - śmiała się. Trojanowska nie kryje, że ma uraz do wchodzących w jej życie z buciorami fotoreporterów. Zwłaszcza kiedy wiele lat temu ktoś rozpuścił plotkę, że wyjechała do Niemiec, by robić... karierę w branży pornograficznej. – To już była przesada – oburzała się Trojanowska na czacie z czytelnikami TVP Info. - Poczułam się obrażona. Chciałam przedłużyć pobyt, ale nie przedłużono mi wizy. Ponieważ czytałam o sobie straszne rzeczy, postanowiłam przy okazji jednego z wywiadów do polonijnej gazety ogłosić konkurs. Za film porno z moim udziałem wyznaczyłam nagrodę miliona marek. Nikt oczywiście się nie zgłosił. Chociaż przez chwilę obawiałam się, znając polską pomysłowość, że ktoś spreparuje jakiś fotomontaż. Ale nic takiego się nie wydarzyło. W ostatnich latach Trojanowska nie pojawia się na dużym ekranie. Na dłużej związała się z ""Klanem"", a rolę Moniki Ross uważa za niezwykle interesującą i dającą jej wiele satysfakcji. Nad aktorstwo przedkłada jednak muzykę. Dwa lata temu poinformowała, że wraca do współpracy z Romualdem Lipką. – Tak się złożyło, że Romuald Lipko po rozwiązaniu się zespołu Budka Suflera założył nowy zespół i zaprosił mnie do współpracy – zdradziła. – Oprócz mnie w zespole występują Felicjan Andrzejczak, Grzegorz Wilk i gościnnie Ruda z Red Lips. W 2016 roku ukazała się jej płyta ""Na skos"", którą artystka promowała bardzo odważnym teledyskiem. Pojawiła się w nim w kreacji z głębokim dekoltem, a na piersiach miała zawieszone reflektory."
http://film.wp.pl/przegapiles-je-w-kinie-nic-straconego-zacma-wszystkie-nieprzespane-noce-i-fale-juz-na-dvd-6114417829095553a,"Przegapiłeś je w kinie? Nic straconego. ""Zaćma"", ""Wszystkie nieprzespane noce"" i ""Fale"" już na DVD Myślisz, że w polskiej kinematografii nie dzieje się nic ciekawego? Najnowsza oferta DVD od Kino Świat udowodni, jak bardzo się mylisz. ""Wszystkie nieprzespane noce"", ""Zaćma"" i ""Fale"" to filmy nagradzane na festiwalach polskich i zagranicznych, stawiające na gwiazdorską obsadę i zupełnych naturszczyków. Nie warto ich przegapić. ""Wszystkie nieprzespane noce"" Emocjonalny portret niespokojnego pokolenia urodzonych po 1989 roku. Nagrodzony za Najlepszą Reżyserię na Międzynarodowym Festiwalu Filmowym Sundance oraz Nagrodą Publiczności na 16. MFF T-Mobile Nowe Horyzonty, nowy film Michała Marczaka – autora głośnego ""Fuck for Forest” – porównywany przez krytyków do twórczości Sofii Coppoli, kultowego dzieła Andrzeja Wajdy ""Niewinni czarodzieje” czy ""Spring Breakers” Harmony’ego Korine’a. Krzysiek kończy trwający pięć lat związek z pierwszą dziewczyną i przeprowadza się do mieszkania najlepszego kumpla, Michała. Obaj rzucają się w wir nocnego życia, od kameralnych ""domówek” przez imprezy klubowe i plenerowe festiwale. Nie przejmują się niczym, nie ustając w pogoni za znalezieniem swojego miejsca w życiu. Ze szczerych rozmów, całonocnych zabaw i wędrówek wyłania się obraz marzeń, ale także lęków i frustracji. Nagłe pojawienie się w ich życiu byłej dziewczyny Michała – tajemniczej Evy, wystawi ich przyjaźń na próbę. Pulsująca w rytmie uczuć i muzyki historia opowiedziana zostaje z perspektywy przyjaciół uwikłanych w miłosny trójkąt. ""Zaćma"" Nominowany do Złotych Lwów film Ryszarda Bugajskiego – twórcy wielokrotnie nagradzanych produkcji: ""Przesłuchanie” i ""Układ zamknięty”. Zdumiewająca historia spotkania Kardynała Stefana Wyszyńskiego – Prymasa Tysiąclecia z Julią Brystygierową, jedną z najbardziej niesławnych postaci powojennej Polski. Julia Brystygierowa (Maria Mamona) zwana ""Krwawą Luną” to eks-funkcjonariuszka Ministerstwa Bezpieczeństwa. Jako szefowa owianego złą sławą Departamentu V osobiście i z sadystyczną zawziętością katowała więźniów politycznych. Teraz, szukając porady duchowej, ubiega się o prywatną audiencję u Prymasa Stefana Wyszyńskiego (Marek Kalita). Zanim do tego dojdzie będzie musiała przekonać do swoich racji oślepionego księdza (Janusz Gajos). ""Fale"" Poruszający film Grzegorza Zaricznego – twórcy nagrodzonego Grand Prix na Sundance Film Festival za produkcję ""Gwizdek” oraz wielokrotnie wyróżnianego na polskich festiwalach, w tym na Nowych Horyzontach oraz w Gdyni. ""Fale” znalazły się w prestiżowym gronie filmów prezentowanych w ramach Konkursu Głównego Międzynarodowego Festiwalu Filmowego w Karlowych Warach oraz Festiwalu Filmowego w Gdyni. Ania i Kasia, siedemnastolatki wchodzące w dorosłość, chcą wybić się z rodzinnego miasta i zmienić swoje dotychczasowe życie. Marzą, aby zostać zawodowymi fryzjerkami. Póki co odbywają praktyki w niewielkim salonie. Zmiany, o których marzą wymagają wiele wysiłku i rodzą poważny konflikt z otoczeniem. Między dziewczynami rodzi się głęboka więź. Niespodziewanie na drodze Ani staje matka, z którą dziewczyna od lat nie miała kontaktu."
http://film.wp.pl/swietny-film-naprawde-celny-strzal-arkadiusz-milik-i-lukasz-fabianski-polecaja-gwiazdy-jana-kidawy-blonskiego-wideo-6113982683814017a,"""Świetny film!"", ""Naprawdę celny strzał!"" Arkadiusz Milik i Łukasz Fabiański polecają ""Gwiazdy"" Jana Kidawy-Błońskiego [WIDEO] - Zachęcam wszystkich do obejrzenia tego filmu – mówi Arkadiusz Milik. - Wrażenie są bardzo pozytywne. Są piłkarskie emocje i sceny z autentycznych meczów. Prawdziwy kibic, który interesuje się piłką i reprezentacją Polski na pewno będzie miał bardzo fajne wrażenia. Z całego serca zachęcam wszystkich, by poszli do kin – wtóruje koledze Łukasz Fabiański. Snajper Napoli i bramkarz angielskiego Swansea byli pierwszymi widzami filmu ""Gwiazdy” Jana Kidawy-Błońskiego.  Kadrowicze Adama Nawałki obejrzeli produkcję w ramach zgrupowania przed zwycięskim meczem z Czarnogórą. Nowe dzieło twórcy ""Skazanego na bluesa” i ""Różyczki” zobaczył również Zbigniew Boniek. Legendarny piłkarz swoje wrażenia podsumował na Twitterze wpisem – ""Świetny film!”.  ""Gwiazdy” to inspirowana prawdziwymi wydarzeniami opowieść o pasji, miłości i rywalizacji. Urzekająca klimatem, zabawna, ale i nostalgiczna, podróż do świata młodzieńczych marzeń, wyznaczających cel i kierunek życia bohaterów. Całość okraszona fantastycznym śląskim temperamentem i przywołująca wielkie chwile polskiego futbolu. Kanwą historii są losy znakomitego śląskiego piłkarza Jana Banasia – gwiazdy Polonii Bytom, Górnika Zabrze i polskiej reprezentacji ery Kazimierza Górskiego. W rolę Banasia w „Gwiazdach” wcielił się Mateusz Kościukiewicz (""Wszystko co kocham”, ""Bilet na księżyc”), któremu partneruje Sebastian Fabijański, znany m.in. z wielkiego hitu Patryka Vegi – ""Pitbull. Niebezpieczne kobiety”. Miłosny trójkąt dopełnia zjawiskowa Karolina Szymczak, którą w 2014 roku mogliśmy oglądać u boku Dwayne’a Johnsona w hollywoodzkiej produkcji ""Hercules”. Ponadto w filmie zobaczymy też: Magdalenę Cielecką, Pawła Deląga, Adama Woronowicza, Eryka Lubosa, Mariana Dziędziela, Wojciecha Mecwaldowskiego, Witolda Paszta, Aleksandrę Gintrowską oraz Grażynę Torbicką. ""Gwiazdy” to opowieść o wielkiej i niespełnionej miłości trójki młodych ludzi, rozdartych między swymi namiętnościami, pragnieniami i ambicjami. Posiadający polsko-niemieckie korzenie Jan Banaś (Mateusz Kościukiewicz) dorasta na Śląsku. Od dzieciństwa jego największą pasją jest piłka, a największym rywalem… oddany kumpel Ginter (Sebastian Fabijański). Z czasem rywalizacja przyjaciół przenosi się z podwórka na stadiony śląskich klubów – Polonii Bytom i Górnika Zabrze. A to nie koniec ich zmagań. Prawdziwe emocje zaczynają się, gdy w życiu gwiazd sportu pojawi się piękna Marlena (Karolina Szymczak). Walczący o jej względy Jan i Ginter szybko odkrywają, że w grze o miłość nie obowiązują żadne przepisy. Kiedy ciężka kontuzja kończy karierę Gintera, a samego Banasia przybliża do składu ""orłów Górskiego”, bohater staje przed trudnym, życiowym wyborem. Stawką jego decyzji będzie udział w olimpiadzie i piłkarskich mistrzostwach świata. ""Gwiazdy"" w kinach od 12 maja."
http://film.wp.pl/jedna-z-najlepszych-serii-dla-dzieci-powraca-na-duzy-ekran-polski-zwiastun-filmu-dziennik-cwaniaczka-droga-przez-meke-tylko-u-nas-wideo-6111846399559297a,"Jedna z najlepszych serii dla dzieci powraca na duży ekran. Polski zwiastun filmu ""Dziennik cwaniaczka: Droga przez mękę"" tylko u nas [WIDEO] Wasz ulubiony mięczak Greg Heffley wraca z nowa porcją śmiechu i zabawy w kolejnej odsłonie zrealizowanej na podstawie popularnych książek filmowej serii. ""Dziennik cwaniaczka: Droga przez mękę"" trafi do polskich kin 3 listopada. Rodzinna wyprawa rodziny Heffleyów, bohaterów przebojowej serii książek i filmów, którzy wyruszają na 90. urodziny babci, zmienia się w szaloną i przezabawną jazdę, gdy Greg postanawia wykorzystać okazję i zahaczyć po drodze o zlot fanów gier video. Tej podróży rodzina – i widzowie – długo nie zapomną.  W rolach głównych: Jason Ian Drucker, Charlie Wright, Owen Asztalos, Tom Everett Scott i Alicia Silverstone. Reżyseria: David Bowers. ""Dziennik cwaniaczka: Droga przez mękę"" w kinach od 3 listopada 2017 roku."
http://film.wp.pl/babskie-wakacje-mamy-polski-zwiastun-nowej-komedii-z-amy-schumer-6111646203549313a,"""Babskie wakacje"". Mamy polski zwiastun nowej komedii z Amy Schumer Amy Schumacher i Goldie Hawn jako córka i matka na wakacjach, które wymykają się spod kontroli. Zobaczcie polski zwiastun wyczekiwanej komedii Jonathana Levine''a. Premiera jest zaplanowana na 4 sierpnia. Komedia z Amy Schumer (”Wykolejona”) i nagrodzoną Oscarem Goldie Hawn (”Ze śmiercią jej do twarzy”) w rolach córki i matki, wyjeżdżających  na egzotyczne wakacje, które zmieniają się w desperacką walkę o przetrwanie. Porzucona przez chłopaka trzydziestokilkuletnia Amy z trudem przekonuje swą nadzwyczaj ostrożną matkę, by wyjechała z  nią na wycieczkę do Ekwadoru. Na miejscu zostają porwane przez przypadkowo poznanego nieznajomego i wywiezione do dżungli. Od ich samych – i siły łączących je więzi – zależeć będzie, czy uda im się wyprowadzić w pole porywaczy i wrócić do cywilizacji.  Za kamerą stanie Jonathan Levine, znany z ”Cichej nocy”. Film wejdzie do polskich kin 4 sierpnia."
http://film.wp.pl/niepewne-sezon-1-oryginalna-zwyczajnosc-recenzja-dvd-6114253534168705a,"""Niepewne"" sezon 1: oryginalna zwyczajność [RECENZJA DVD] Seriale HBO dobrą muzyką stoją. Potwierdza to kolejna produkcja stacji, która zarówno cieszy oko, jak i ucho. ""Niepewne"" nazywane są telewizyjnym objawieniem 2016 roku. Nie tylko za sprawą idealnie dobranej ścieżki dźwiękowej, ale przede wszystkim prostej, a zarazem zabawnej, współczesnej opowieści o codziennych życiowych zmaganiach.  Los Angeles nie składa się jedynie z Hollywood i dzielnic obsypanych willami gwiazd, ale też miejsc, gdzie żyją zwykli ludzie. To tu mieszka główna bohaterka serialu - Issa Dee. Wydaje się, że ta wykształcona Afroamerykanka nie może na nic narzekać. Ma mieszkanie, pracę oraz ukochanego, z którym jest związana od pięciu lat. Mimo to nie czuje się spełniona. Nieśmiałość oraz brak odwagi przed podjęciem ryzyka i walczenia o marzenia oddalają ją od upragnionych zmian.  Dziewczyna zwierza się ze swoich zmartwień przyjaciółce. Molly jest seksowną prawniczką o nieskazitelnej prezencji. Ona wie, gdzie warto bywać i lubi pojawiać się w modnych lokalach Miasta Aniołów. Chociaż pod względem zawodowym radzi sobie dobrze, jej uczuciowe sprawy pozostawiają wiele do życzenia. Bezskutecznie wypatruje drugiej połówki, ale kolejne miłosne porażki nie zniechęciły jej do dalszych poszukiwań.   Ten kobiecy duet odbiega od stereotypów. Do tej pory Afroamerykanki przedstawiano głównie jako głośne i pewne siebie bohaterki, których wyłącznym zadaniem było rozśmieszanie innych. Tym razem dostajemy bardziej złożone psychologicznie i bezpretensjonalne postaci. Obserwujemy, jak muszą zmagać się z niewypowiadanymi wprost uprzedzeniami rasowymi. Wielu Amerykanom tylko wydaje się, że są tolerancyjni, a tzw. poprawność polityczna nie jest w stanie ukryć ich faktycznych skłonności do dyskryminacji ze względu na kolor skóry i czasami bezmyślnego kierowania się krzywdzącymi schematami myślenia. Wiele z poruszanych wątków ma charakter uniwersalny. Issa i Molly mogłyby być reprezentantkami swojego pokolenia, nieco pogubionego i wciąż szukającego własnej drogi w życiu. Jednak ta ""normalność"" na ekranie nie oznacza nudy. Od bohaterek bije energia, która udziela się także publiczności.  Dynamiki serialowej opowieści dodaje muzyka. Issa jest raperką amatorką, która niemal w każdym odcinku daje nam próbkę wokalnych umiejętności. Jednak rytm na ekranie wybijają lecące w tle dźwięki utworów R''n''B i hip-hop. I trzeba przyznać, że znakomicie dopełniają całość, od razu wpadając w ucho. Kawałki, które możemy usłyszeć w serialu, zostały wyselekcjonowane przez siostrę Beyonce - Solange Knowles. Natomiast motyw przewodni produkcji skomponował Raphael Saadiq.  Nie ma co się oszukiwać - ""Niepewne"" nie są produkcją dla wszystkich. Porównania do innego hitu HBO, ""Dziewczyn"", w tym przypadku są uzasadnione. Issy Rae, podobnie jak Lena Dunham, jest pomysłodawczynią, producentem i scenarzystką serii, w której sama wciela się w główną rolę. Kobiecy punkt widzenia gra tu pierwsze skrzypce i to raczej do płci pięknej skierowana jest ta premierowa seria. Nie jest to jednak historia jak z bajki. W wielu scenach jesteśmy zasypywani przekleństwami i bezpruderyjnymi wyznaniami. Ale nie ma co się zrażać, bo to dodaje całości realizmu. ""Niepewne"" to zabawny serial, w którym znajdziemy ważne społecznie wątki. Spokojnie! Seria nie przybiera formy moralitetu, a jedynie w uszczypliwy i celny sposób zwraca uwagę na różnego rodzaju nierówności. Issa i Molly są mistrzyniami ciętych ripost oraz trafnych spostrzeżeń dotyczących życia. Ich wymiany zdań są tak prawdziwe, że aż śmieszne. Chociaż zapewne nie dla wszystkich.   Wydanie DVD: W wydaniu DVD, który ukazało się nakładem Galapagos, znajdziemy osiem odcinków serialu ""Niepewne"". Możemy oglądać je w wersji oryginalnej z polskimi napisami (brak opcji lektora). Oprócz 1. sezonu losów Issy znajdziemy też trzy materiały bonusowe. W skład trwających w sumie ok. 10 min.  klipów wchodzą:    Zamieszczone na płycie dodatki specjalne nie posiadają polskiej wersji językowej. Aż prosi się, aby do wydania DVD dołączyć drugi dysk z utworami, które można usłyszeć w serialu. Taki zestaw z płytą CD z soundtrackiem byłby hitem i podniósłby znacząco ocenę końcową całości. Ale i tak jest nieźle.Ocena: 7/10"
http://film.wp.pl/klient-nie-wszystko-zostaje-w-rodzinie-recenzja-6114127291410561a,"“Klient”: (nie) wszystko zostaje w rodzinie [RECENZJA] “Nie pamiętam, kiedy ostatnio film tak chwytał mnie za jaja”.  Nie za gardło, tylko za jaja. Takie zdanie usłyszałem z ust przejętego widza, rzecz jasna, płci męskiej, po wyjściu z sali kinowej. Nie było to po seansie nowych “Szybkich i wściekłych”, tylko rewelacyjnym irańskim filmie Asghara Farhadiego, który chociaż nie ma krztyny oscarowego rozmachu, zaczyna się od trzęsienia ziemi. Potem - zgodnie z przepisem Alfreda Hitchcocka - napięcie rośnie.  Tak opowiadać we współczesnym kinie potrafi chyba tylko Farhadi. Mała historia małżeństwa, które przeprowadza się do lokum znajomego, urasta do rangi bogatej w znaczenia przypowieści. O rodzinie, małżeństwie, zemście, przemocy i męskiej pysze. Emad i Rana są zgraną młodą parą, która przechodzi ciężką próbę. Tuż po przeprowadzce kobieta zostaje zaatakowana przez nieznanego sprawcę. Zdarzenie uruchamia lawinę domysłów. Emad rozpoczyna własne śledztwo i grę z agresorem. Stawką jest urażona męska duma. Kino moralnego niepokoju? Tak, ale w konwencji dreszczowca. Mniej ciekawi nas, kto jest przestępcą, a bardziej jaki tak naprawdę motyw stoi za poszukującym sprawiedliwości. Jak w wielu klasycznych thrillerach, w czasie śledztwa dochodzi do zamiany ról. Dobry staje się złym, zły dobrym, ale w przypadku “Klienta” zagadkowe staje się, nie to, co widać, ale także to, czego nie widać ze względu na irańską cenzurę czy kulturę, wymagającą od Irańczyków życia oficjalnego i nieoficjalnego, jawnego i niejawnego.  “Klient” wchodzi na polskie ekrany w szczególnym czasie. Niedawno światło dzienne ujrzało nagranie, w którym słychać, jak były radny PiS znęca się nad swoją żoną. To jeden z wielu przykładów, pokazujących, że źle się dzieje, gdy “wszystko zostaje w rodzinie”, zwłaszcza, gdy to ""wszystko"" dotyczy przemocy, czy wstydliwych problemów, za które uchodzi np. alkoholizm jednego z członków rodziny. Emad i Rana są ofiarami takiego myślenia. Po traumatycznym zdarzeniu nie chcą wezwać policji, bo obawiają się “hańby”, i w ogóle “co ludzie powiedzą”. Ironią losu staje się fakt, że źródłem ich największej tragedii okazuje się nie tyle napaść, ile hipokryzja i patriarchalne społeczeństwo, w którym kobieta jest traktowana jak towar. Emad zachowuje się, jakby chciał ukarać złodzieja, który ukradł mu “honor”. Skupia się na swoich emocjach, nie ma za wiele empatii dla żony. Asghar Farhadi, czołowy irański reżyser, nakręcił znakomity, dający do myślenia film o przemocy, rodzącej się z pozornie szlachetnych pobudek, którymi jest wybrukowane piekło kobiet na świecie, także tu w Polsce. Nie dziwi więc, że ""Klient"" w naszym kraju chwyta za jaja. On je wręcz wykręca. Ocena 8/10Łukasz Knap"
http://film.wp.pl/dzieciak-rzadzi-dzieciak-syty-i-rodzic-caly-recenzja-6114021859079809a,"""Dzieciak rządzi"": dzieciak syty i rodzic cały [RECENZJA] W ostatnich latach w animacji poprzeczka zawieszona została tak wysoko, jak chyba w żadnym innym gatunku. Wśród wielu propozycji, które trafiają na ekrany kin, nie brakowało filmów wybitnych. Ot, chociażby dzieła Pixara: ""Ratatuj”, ""WALL·E” czy ubiegłoroczny laureat Oscara, znakomity obraz ""W głowie się nie mieści”. Najnowszej produkcji od konkurencyjnego DreamWorks aż tak dużych sukcesów nie wróżę, ale to kolejny film animowany, na którym świetnie może się bawić cała rodzina. ""Dzieciak rządzi” to również potwierdzenie tezy, że właśnie przy animacjach pracują najbardziej kreatywne umysły w branży. Głównie dlatego, iż młodzi widzowie to wyjątkowo wymagająca publiczność i nie da się ich nabrać kilka razy na ten sam numer. Na szczęście twórcy ""Dzieciak rządzi"" nawet tego nie próbują. Na ich czele stanął ojciec sukcesu ""Madagaskaru” Tom McGrath oraz Hendel Butoy (kto jeszcze pamięta jego reżyserski debiut, klasyczną animację z 1990 roku ""Bernard i Bianka w krainie kangurów”?).  W swoim nowym filmie autorzy znaleźli oryginalną formułę, by opowiedzieć o problemie, który dotyka pewnie sporą część rodziców wychowujących więcej niż jedno dziecko. Co czuje maluch, na którym skoncentrowana była cała rodzicielska miłość i uwaga, w chwili pojawienia się młodszego braciszka czy siostrzyczki? Tyle że tutaj ów niemowlak obok pieluchy ma na sobie elegancki, dobrze skrojony garnitur, a nieartykułowane dźwięki zastępuje słownictwem, jakiego nie powstydziłby się niejeden dorosły. Bo tak naprawdę tytułowy dzieciak trafił do tej rodziny z misją, która wykracza daleko poza próbę odebrania pierworodnemu należnej mu, według niego rzecz jasna, pozycji.  Twórcy tym samym nie mogli uciec przed odpowiedzią na nieśmiertelne pytanie: ""skąd się biorą dzieci?”, ale wybrnęli z tego w sposób tyleż zabawny, co nieszablonowy. I nawet jeżeli po projekcji filmu McGratha i Butoya tłumaczenie tej kwestii zostanie rodzicom oszczędzone, z pewnością trzeba będzie trochę poopowiadać o korporacjach. Bo to taka animacja na miarę naszych czasów, z mnóstwem, mniej lub bardziej udanych, popkulturowych wtrętów. Muszę przyznać, że tym, co najbardziej lubię w animacjach, są ""ukryte treści”, których docelowa grupa odbiorców pewnie nie zrozumie. Takie mrugnięcie okiem do starszego widza i czytelna wiadomość, że i o nim w tym wszystkim się nie zapomniało. A tu jest cała sekwencja nawiązująca do klasyka kina przygodowego – ""Poszukiwaczy zaginionej arki” Stevena Spielberga. Parafrazując popularne przysłowie: dzieciak syty i rodzic cały.  Ocena: 7/10 Kuba Armata"
http://film.wp.pl/szybcy-i-wsciekli-8-czegos-takiego-jeszcze-nie-bylo-nasza-recenzja-6111539120597121a,"“Szybcy i wściekli 8”: czegoś takiego jeszcze nie było! Nasza recenzja Samochody spadające z nieba jak deszcz. Samochody na lodzie. Płonący samochód w pościgu na ulicach Hawany. Samochody w monstrualnej kraksie na Manhattanie. Supermarket z samochodami. Samochody kontra pocisk jądrowy. W “Szybkich i wściekłych” wiele już widzieliśmy, ale w ósmej części twórcy osiągnęli najwyższe obroty kina wysokooktanowego. Zaczyna się od emocjonującego pościgu w Hawanie, a kończy na grożącej nuklearną katastrofą jeździe bez trzymanki w Rosji. Widać wyraźnie, że twórcy samochodowej serii nabrali apetytu na fabułę większych rozmiarów. Już teraz akcja rozgrywa się na kilku kontynentach, na lądzie, wodzie i w powietrzu. Co dalej? Kosmos? Nie zdziwiłbym się, gdyby w kolejnej części Dom (Vin Diesel) i Luke (Dwayne Johnson) ścigali się na Marsie. Ósma część kosztowała 250 mln dolarów. Zmieściliby się w tym budżecie.  Vin Diesel obiecał związanemu z serią zmarłego aktorowi Paulowi Walkerowi, że go nie zawiedzie. Słowa dotrzymał. W nowych “Szybkich i wściekłych” jest wszystko, czego można spodziewać się od tego kina: miasto, masa, maszyna, samochody i konkretna demolka, czemu towarzyszy braterska więź bohaterów, psów wojny do zadań specjalnych. Ich miłość to szalona jazda, opierająca się prawom fizyki. Fabuły nie ma sensu streszczać, bo jest tylko pretekstem do scen akcji. Przez większość filmu ziomkowie Doma i jego żona Letty zastanawiają się, dlaczego stanął po drugiej stronie mocy i pomaga hakerce Cipher (świetna Charlize Theron) w realizacji jej planu, który może zagrozić globalnemu ładowi politycznemu. Odwracają się role. Dobrzy stają się źli, a źli dobrzy. Wyjątkiem nie jest wróg ekipy, czyli Deckard (Jason Statham). Bohaterowie są poczciwi i tradycyjnie rzucają sprośne żarty. Niespodzianek nie ma.  Cieszy ewolucja serii - od nieskomplikowanego filmu samochodowego do wysokobudżetowego kina, będącego obecnie skrzyżowaniem przygód agenta 007 z “Niezniszczalnymi”. W pewnym momencie ktoś mówi “Bądź mężczyzną, uratuj świat przed zagładą!”. Któremu bohaterowi takie słowa przyszłyby do głowy w pierwszej części?  “Szybcy i wściekli” nie są dla każdego widza. Film jest pochwałą testosteronu, siły imperialnej Ameryki i kończy się… modlitwą. Jest konserwatywny do cna, ale nawet ja, ultraliberał, mam frajdę z tego sensacyjnego kina, które pławi się w wyścigu, kraksie i rozwałce. W swojej kategorii perfekcyjny guilty pleasure: rozkosznie głupi, zabawnie brutalny i szybki jak diabli. Ocena 8/10Łukasz Knap"
http://film.wp.pl/dziejesiewkulturze-powstaje-serial-o-skandalu-w-watykanie-to-produkcja-oparta-na-faktach-6114414064166529a,"#dziejesiewkulturze: powstaje serial o skandalu w Watykanie. ""To produkcja oparta na faktach"" Kto stoi za serialem o tzw. VatiLeaks? Kiedy należy się spodziewać powrotu ''''Z Archiwum X'''' i jaki muzyczny projekt zapowiedział Bill Murray? Sprawdź, co #dziejesiewkulturze."
http://film.wp.pl/dziejesiewkulturze-rodzice-obejrzeli-manchester-by-the-sea-i-zabili-syna-czy-to-morderstwo-bylo-motywowane-filmem-6114055997159553a,"#dziejesiewkulturze: rodzice obejrzeli ''''Manchester by the Sea'''' i zabili syna. Czy to morderstwo było motywowane filmem? Dlaczego policja uważa, że sprawcami zabójstwa niepełnosprawnego chłopca są jego rodzice? O czym opowiada film Jacka White''a i czy jest szansa na to, ze autor ''''Gry o tron'''' przekaże pałeczkę innym pisarzom? Sprawdź, co #dziejesiewkulturze."
http://film.wp.pl/giorgio-cantarini-co-sie-stalo-z-chlopcem-z-zycie-jest-piekne-6114019214858369a,"Giorgio Cantarini: co się stało z chłopcem z ""Życie jest piękne""?  W tym roku mija 20 lat od premiery filmu ""Życie jest piękne"". Oscarowej historii poruszającej serca nawet mało wrażliwych widzów. Grający główną rolę (a zarazem reżyser i scenarzysta) Roberto Benigni kilka lat temu wycofał się z branży. Ostatni raz można go było oglądać w komedii ""Zakochani w Rzymie"" Woody''ego Allena z 2012 roku. A jak potoczyły się losy jego ekranowego synka? Giorgio Cantarini - dla przyjaciół ""Gio"" - urodził się we włoskim mieście Orvieto i tam spędził dzieciństwo.  Miał 5 lat, kiedy trafił na plan ""Życie jest piękne"", filmu, który uczynił go gwiazdą i przyniósł ogromne uznanie. Dramat opowiadający historię mężczyzny, który wraz z małym synkiem trafia do obozu koncentracyjnego i ze wszystkich sił próbuje uchronić chłopca przed piekłem, zachwycił krytykę na całym świecie, zdobywając aż trzy Oscary – za najlepszą rolę męską, za najlepszą muzykę i dla najlepszego filmu nieanglojęzycznego.  Za swoją rolę został wyróżniony Young Artist Award. Chłopiec był zachwycony odniesionym sukcesem, ale w tym samym czasie przeżywał trudne chwile. Niedługo po jego piątych urodzinach rodzice się rozstali. Cantarini został pod opieką taty we Florencji. Matka wyjechała do Ameryki, a syn odwiedzał ją w podczas wakacji. Później młody aktor pojawił się jeszcze na chwilę w ""Gladiatorze"" Ridleya Scotta, gdzie wcielił się w syna bohatera granego przez Russella Crowe''a. Rok później pojawił się w telewizyjnym ""Miłość i wojna"". Potem na kilka lat zniknął z ekranów i słuch o nim zaginął. Okazuje się jednak, że Giorgio nie porzucił marzeń o aktorstwie. Dziś ma 25 lat, twierdzi, że występowanie jest jego prawdziwą pasją i marzy, by w przyszłości zostać również scenarzystą. Po ukończeniu liceum trafił do Narodowego Centrum Sztuki Filmowej, a włoskim fanom przypominał o sobie, występując w 2005 roku w ""Tańcu z gwiazdami"".  Dwa lata później wrócił przed kamery, pojawił się w filmie ""Il giorno la notte poi l''alba"", później zaś w ""Il mattino ha l''oro in bocca"", a także odcinku miniserialu ""AUS: Adotta uno Studente"" i krótkometrażówce ""Psicko Shakespeare"".  Z powodzeniem występuje również we włoskich teatrach. Obecnie Cantarini mieszka wraz z mamą i bratem Lorenzo w Viterbo. Na życie prywatne nie narzeka. Od jakiegoś czasu spotyka się z Marią Albertą Bajmą Rivą, profesjonalną tancerką, piosenkarką i aktorką."
http://film.wp.pl/dziejesiewkulturze-charlize-theron-i-scarlett-johansson-chca-byc-batgirl-to-bedzie-prawdziwa-wojna-6113706813282433a,"#dziejesiewkulturze: Charlize Theron i Scarlett Johansson chcą być Batgirl. ""To będzie prawdziwa wojna"" Kto ma większe szanse na główną rolę w filmie o Batgirl? Co wiemy o ekranizacji ''''Harbinger'''' i który znany aktor wystąpił w nowym klipie Kendricka Lamara? Sprawdź, co #dziejesiewkulturze."
http://film.wp.pl/vin-diesel-nie-naleze-do-ludzi-ktorzy-po-cichu-chowaja-uraze-jak-jest-awantura-to-na-calego-wywiad-6113700540532865a,"Vin Diesel: nie należę do ludzi, którzy po cichu chowają urazę. Jak jest awantura, to na całego [WYWIAD] 21 kwietnia do polskich kin weszła 8. część cyklu ""Szybcy i wściekli"", w której Vin Diesel ponownie sportretował Dominica Toretto, a także sprawdził się jako producent. 49-letni gwiazdor kina akcji w rozmowie z naszą amerykańską korespondentką Yolą Czaderska-Hayek nie ukrywa, że to on odpowiada za kształt serii. Diesel opowiedział o rzekomym konflikcie z Dwaynem Johnsonem oraz jak ""przekonał"" Charlize Theron i Helen Mirren do zagrania w nowej części. Zdradził też, dlaczego tak bardzo zależało mu na kręceniu filmu na Kubie. Vin Diesel: Myślę, że dla wszystkich było oczywiste, że kontynuacja prędzej czy później powstanie. Nie ulegało jednak wątpliwości, że w ósmej części musimy skierować historię na zupełnie nowe tory. Długo zastanawiałem się, w jakiej sytuacji postawić bohaterów i nagle przyszedł mi do głowy pomysł: a gdyby tak skłócić ich ze sobą? W pierwszej chwili wydaje się, że to bez sensu, bo przecież do tej pory nasze postacie tworzyły zwartą, kochającą się rodzinę. Nic nie było w stanie ich poróżnić. Ale ta epoka już się skończyła – nie ma rodziny. Bo przecież nie ma już z nami Paula Walkera. Czyli mojej drugiej połowy, jakby powiedziała jego mama. Dlatego ósma część musiała być mroczniejsza, poważniejsza. Postanowiłem, że trzeba poświęcić Doma. Bohater, który do tej pory stanowił spoiwo całej rodziny, był dla wszystkich kimś w rodzaju zastępczego ojca, nagle staje po przeciwnej stronie barykady. Tego nikt się nie spodziewał! Dzięki temu, mam nadzieję, widzowie powędrują do kin na ""Szybkich i wściekłych 8”. Z czystej ciekawości, by zobaczyć, jak to się stało. Jestem przyzwyczajony do ryzyka. Od czasu ""Tokio Drift” to ja odpowiadam za kształt serii jako producent. To olbrzymia odpowiedzialność i jeżeli czasem coś nie wypali, wina spada na mnie. Muszę pilnować nie tylko kwestii organizacyjnych, ale także dbać o dobrą atmosferę na planie. W ""Szybkich i wściekłych” występuje wielu wspaniałych aktorów. Każdy chce mieć swoje pięć minut na ekranie. Każdy chce mieć poczucie, że dobrze wypadł. Moim obowiązkiem jako producenta jest im to zapewnić. Nie jest łatwo, szczególnie w tak gigantycznym przedsięwzięciu. Ale nie żałuję. Poświęcając Doma w ""ósemce”, rzeczywiście ryzykowaliśmy sporo, uważam jednak, że było warto. I kiedy patrzę na gotowy film, jestem z niego naprawdę dumny. Jakim konflikcie? Wyjaśnijmy coś sobie: jeśli rzeczywiście byśmy się pokłócili, to na pewno nie byłoby plotek. Bo cały świat wiedziałby bez żadnych wątpliwości, że idziemy na noże. Nie należę do ludzi, którzy po cichu chowają urazę. Jak jest awantura, to na całego. Dlatego nawet największemu wrogowi nie życzyłbym konfliktu ze mną. Nie wiem, może to wynika z wychowania, a może z tego, że przez długi czas pracowałem na bramce w najgorszych nowojorskich klubach. Ale wychodzę z założenia, że jak się pojawia problem, to trzeba go rozwiązać natychmiast. Oczywiście to nie znaczy, że przy każdej okazji muszę udowadniać swoją rację przy pomocy pięści. Przeciwnie – czasy, kiedy co wieczór dochodziło do mordobicia, mam już dawno za sobą. Teraz o wiele bardziej zależy mi na współpracy w zgodzie. Wolę być troskliwym misiem niż zakapiorem. Więc mówiąc krótko: nie ma żadnego konfliktu z Dwayne’em Johnsonem. To człowiek, którego bardzo cenię i ogromnie się cieszę, że dołączył do naszej ekipy. Pierwotnie rolę agenta Hobbsa miał dostać Tommy Lee Jones, ale pomyślałem, że Dwayne idealnie pasowałby do tej postaci. Jestem dumny, że udało się go namówić. Wniósł ogromnie dużo do naszej serii. Kochany chłopak, jest dla mnie jak młodszy brat (śmiech). Swoją drogą, przyznaję, że pogłoski o naszej kłótni były mi nawet na rękę, bo bardzo ładnie wpisywały się w klimat filmu. Przecież Hobbs i Toretto zostają w ósmej części przeciwnikami.   A do tego jeszcze dowalają sobie nawzajem kozackimi tekstami. Sporo z nich zresztą Dwayne i Jason wymyślali na poczekaniu, w trakcie zdjęć. Obydwaj bardzo się wczuli w swoje role. Można było pomyśleć, że naprawdę chcą się pozabijać. Ale – i chciałbym powiedzieć to bardzo wyraźnie – odgrywali wyłącznie to, co było napisane w scenariuszu. Na planie nie było żadnego konfliktu między Dwayne’em i Jasonem. Jestem na takie rzeczy bardzo wyczulony. Jedno z moich zadań to likwidowanie wszelkich napięć. Gdy tylko widzę, że coś jest nie tak, że ktoś się dziwnie zachowuje, to od razu wkraczam. Tak samo do mnie można przyjść z każdym problemem. Podobnie jak bohaterowie ""Szybkich i wściekłych” na planie jesteśmy rodziną. Śmiać mi się chce, kiedy ktoś rozpuszcza plotki, że się kłócimy. Co innego nerwy, a co innego robienie sobie na złość. To normalne, że w trakcie pracy powiemy sobie czasem, co myślimy. Gdyby na przykład ktoś na planie nagrał nasze rozmowy z Charlize Theron, to by dopiero było! Mówię ci, znienawidziłabyś nas oboje w jednej chwili. Nie dawaliśmy sobie taryfy ulgowej, jechaliśmy po sobie nawzajem, ile się dało. Ale z tym zastrzeżeniem, że oboje jesteśmy profesjonalistami i wiemy, jak daleko możemy się posunąć. Od wielu lat chciałem wciągnąć Charlize do naszej serii i przy ""siódemce” już było blisko, ale ostatecznie nie mogliśmy dograć terminów. Teraz nareszcie się udało. Pamiętam, kiedy pierwszego dnia pojawiła się na planie. To było na Kubie. Aż do tego momentu świeciło piękne słońce. Tego samego dnia, gdy przyjechała Charlize, rozpętała się taka burza, jakiej nigdy w życiu nie widziałem. Od razu zrozumiałem, że nasza współpraca będzie wyjątkowa. Od samego początku serii marzyłem o tym, by tam pojechać. W pierwszej części ""Szybkich i wściekłych” rodzina Toretto prowadzi kubański sklepik, dlatego uważałem, że przed rozpoczęciem zdjęć powinienem odwiedzić ten kraj, by lepiej przygotować się do roli. Dlatego w 2000 roku wystarałem się o wizę. Nie miałem za bardzo pojęcia, co mi da ta wizyta, ale miałem nadzieję, że nie będzie to zmarnowany czas. Pamiętam, że w drodze powrotnej było trochę zachodu przy odprawie celnej. Nikt nie miał pojęcia, kim jestem. Nie widzieli tam żadnego z moich filmów. Tłumaczyłem: ""Jestem aktorem i jeszcze się przekonacie, że przyjadę do waszego kraju nakręcić wielką hollywoodzką produkcję”. I w ubiegłym roku tak właśnie się stało. Po hiszpańsku mówimy: ""Yo complo mi promesas”. Dotrzymałem danego Kubańczykom słowa, choć prawdę mówiąc, nawet nie sądziłem, że kiedykolwiek będę w stanie to zrobić. A oni podczas zdjęć okazali nam tyle serca, że nie wiem, czy kiedykolwiek będziemy umieli się odwdzięczyć. Mam nadzieję, że ten film przyczyni się choć trochę do poprawy stosunków między naszymi krajami. Bardzo bym tego chciał. Poza tym Kuba jest dla mnie ważna jeszcze z jednego względu: chodzi o pamięć o Paulu Walkerze. Już ci tłumaczę. Gdy zostałem producentem ""Szybkich i wściekłych”, Paul bez przerwy powtarzał mi, by w kolejnych częściach nie zapominać o wyścigach, bo od nich w końcu nasza seria się zaczęła. Dlatego podczas sekwencji miesiąca miodowego Dominica i Letty, na który tak długo czekali, postanowiłem dodać to, na czym tak Paulowi zależało – normalny, oldskulowy wyścig, trochę w stylu ""Buntownika bez powodu” czy ""Amerykańskiego graffiti”. I jeśli przyjrzysz się tej scenie, to zobaczysz, że Dom stosuje tę samą sztuczkę, co kiedyś Brian O’Conner. To jest ten moment, kiedy samochód staje w płomieniach i Toretto jedzie tyłem. Wygrywa wyścig dzięki numerowi, który wiele lat temu wymyślił Brian. Chciałem w ten sposób oddać hołd pamięci Paula. Chciałem też, by dla wszystkich było jasne, że choć nie ma go już wśród nas, to wciąż żyje w naszych wspomnieniach. I w naszych filmach.  Nie musiałem. Sama kiedyś powiedziała w wywiadzie: ""Kocham Vina, marzę o tym, by zagrać w ‘Szybkich i wściekłych’”. I poszło to w świat. Jakiś czas później spotkaliśmy się na przyjęciu z okazji Złotych Globów. Podeszła do mnie, uściskała i powiedziała z uśmiechem: ""Na pewno już wiesz, że chcę zagrać w ‘Szybkich…’ i że cię kocham. Więc zrób coś wreszcie!” (śmiech). Miałem przed sobą piękną, wspaniałą kobietę, laureatkę Oscara, która mówi mi, żebym to ja coś dla niej zrobił. Jakbym nie próbował! Od pół roku bombardowałem szefów wytwórni wiadomościami: ""Musimy znaleźć rolę dla Helen”. I nic w tej sprawie nie drgnęło. Po czym ona rzuciła mi słodkim głosem wyzwanie: ""Zrób coś wreszcie”. Nie mogłem o tym zapomnieć. Zabrałem więc reżysera i scenarzystę do swego domu w Dominikanie. Daliśmy sobie tydzień na to, żeby doszlifować tekst i znaleźć w tej historii miejsce dla Helen Mirren. Właśnie wtedy wpadłem na to, że idealnie nadawałaby się na matkę Deckarda Shawa. Dzięki temu, że Helen dosłownie zmusiła mnie, żebym włączył ją do obsady, udało nam się domknąć kilka wątków, które wcześniej pozostawiały trochę do życzenia. Czyli same plusy! Właśnie wtedy, w moim domu, stworzyliśmy jej postać. A dwa tygodnie później wytwórnia zgodziła się podpisać kontrakt. Reszta to już historia. A na tym pewnie nie koniec! Nie chcę wymieniać nazwisk, ale poza nimi zgłosiło się do nas co najmniej troje innych oscarowych aktorów. Na razie nie znaleźliśmy dla nich miejsca, ale może w następnych częściach… Uwielbiam Kurta! Namawiałem Jamesa Gunna, żeby dał mu rolę w ""Strażnikach”, bo fantastycznie się z nim pracuje. Na planie to prawdziwy anioł. A podczas kręcenia ósmych ""Szybkich i wściekłych” mieliśmy niezłą zabawę. Jak wiesz, część filmu rozgrywa się w Nowym Jorku. Podczas ataku Cipher (postać grana przez Charlize Theron - przyp. red.) mowa jest o tym, by ewakuować miasto. Pojawiają się dość widoczne nawiązania do słynnej ""Ucieczki z Nowego Jorku”. A przecież Kurt to nikt inny jak Snake Plissken! Zastanawialiśmy się nawet, czy nie dać mu przepaski na oko. No bo dlaczego nie? Snake Plissken wrócił do miasta, z którego kiedyś uciekł. Nic a nic. Człowiek zupełnie inaczej podchodzi do jazdy, kiedy wiezie swoje kochane maluchy z tyłu samochodu. Nie ma palenia opon, nie ma rozbijania się na ulicy. W filmach nadal odgrywam kaskaderskie sceny, bo w ""Szybkich i wściekłych” tak naprawdę więcej jest akrobacji niż wyścigów. Ale to wszystko. Dzięki moim dzieciom jeżdżę już normalnie."
http://film.wp.pl/cud-ze-nikomu-nic-sie-nie-stalo-tego-wieczoru-byly-chlopak-anny-seniuk-chcial-zabic-jej-narzeczonego-6113657269462657a,"""Cud, że nikomu nic się nie stało tego wieczoru"". Były chłopak Anny Seniuk chciał zabić jej narzeczonego W młodości Anna Seniuk uchodziła za prawdziwą piękność i wielu mężczyzn straciło dla niej głowę. Jeden z byłych partnerów aktorki tak bardzo nie mógł się pogodzić z rozstaniem, że w napadzie zazdrości groził nawet śmiercią jej nowemu narzeczonemu. Po ukończeniu krakowskiej szkoły teatralnej Seniuk przeprowadziła się do Warszawy, wierząc, że w stolicy będzie miała więcej zawodowych propozycji. Jej ówczesny narzeczony, nie wyobrażając sobie związku na odległość, przeprowadził się razem z nią. Seniuk miała rację. Otrzymywała mnóstwo propozycji, pojawiała się w teatrze i przed kamerami, poznawała nowych ludzi i umacniała swoją pozycję. Pewnego dnia w studiu nagraniowym poznała Macieja Małeckiego. Ona śpiewała piosenkę, on jej akompaniował. - Zobaczyłam mężczyznę w niebieskiej koszuli. Nie zrobił jednak na mnie wyjątkowego wrażenia – wspominała po latach ich pierwsze spotkanie. Ich ścieżki skrzyżowały się ponownie pół roku później. Wtedy już nie byli w stosunku do siebie tacy obojętni. Zaiskrzyło i Małecki zaprosił Seniuk na randkę. A potem na kolejną i kolejną. Wreszcie zostali parą. Dla byłego narzeczonego Seniuk był to prawdziwy cios. Jeszcze bardziej bolesna okazała się informacja, że Małecki oświadczył się aktorce. Muzyk wykupił wszystkie kwiaty od okolicznych kwiaciarek, pobiegł po pierścionek do pobliskiego jubilera i padł na kolana na zatłoczonej ulicy Puławskiej, prosząc Seniuk o rękę. Zgodziła się bez wahania – uważała, że są sobie przeznaczeni. Ślub wzięli zaledwie po trzech miesiącach znajomości, 13 lutego 1971 roku.  Wtedy były chłopak aktorki wpadł w szał. Czatował pod drzwiami ich mieszkania, a któregoś dnia wdarł się do środka i groził Małeckiemu śmiercią. Seniuk nie było wówczas w domu, ale kiedy dowiedziała się o wszystkim, była przerażona. - Chciałabym o tym zapomnieć. Cud, że nikomu nic się nie stało tego wieczoru - wyznawała na łamach ""Faktu"". Później długo jeszcze żyła w strachu. Z teatru wychodziła tylnym wejściem i nocowała u różnych koleżanek, by zazdrosny eks nie wpadł przypadkiem na jej ślad. Małżeństwo Seniuk i Małeckiego przez jakiś czas uchodziło za szczęśliwe. Para doczekała się syna Grzegorza, który został aktorem, i córki Magdaleny Małeckiej-Wippich, altowiolistki. Dla męża aktorka była gotowa na wiele poświęceń - zrezygnowała m.in. z roli Jagny w ""Chłopach"", przez co naraziła się w branży i przez jakiś czas została wpisana na ""czarną listę"". - Wszyscy na mnie krzyczeli, że zwariowałam. Że to jedyna tak wyrazista postać kobieca w polskiej literaturze i drugi raz podobna okazja się nie trafi - opowiadała w ""Wysokich Obcasach"". - Nie trafiła się. Ale małżeństwo też nie zdarza się co dzień. Z czasem jednak w związku zaczęły pojawiać się kolejne konflikty. - Maciej czuł się w rodzinie pierwszym artystą, któremu przysługują szczególne prawa. Im większe sukcesy odnosiła żona, tym bardziej był niezadowolony z własnych osiągnięć. Uważał, że nie zrobił takiej kariery, na jaką zasługiwał. Swoje frustracje odreagowywał w domu – zwierzała się gazecie ""Na żywo"" osoba z bliskiego otoczenia małżonków. Wreszcie postanowili się rozstać. Małecki (na zdjęciu) związał się z inną kobietą, Seniuk zaś chętnie celebrowała swoją samotność. - Nie rzuciłam się w inne życie ani w inne ramiona – mówiła. - Bo ja nawet lubię tę swoją samotność. Jak zapewnia, z byłym mężem, gdy minął już pierwszy żal, utrzymuje bardzo przyjacielskie stosunki. Do tego stopnia, że niektórzy spekulują, czy byli małżonkowie przypadkiem do siebie nie wrócą."
http://film.wp.pl/dziejesiewkulturze-wolal-zostac-krolem-zamiast-walczyc-z-japonskimi-potworami-charlie-hunnam-w-roli-zycia-wideo-6113352947922561a,"#dziejesiewkulturze: wolał zostać królem zamiast walczyć z japońskimi potworami. Charlie Hunnam w roli życia? [WIDEO] Dlaczego gwiazda pierwszej części ''''Pacifin Rim'''' nie pojawi się w kontynuacji? Co słychać na planie ''''Skalpu'''' i kto przeniósł na płótno kultowe piosenki Radiohead? Sprawdź, co #dziejesiewkulturze."
http://film.wp.pl/dziejesiewkulturze-dolph-lundgren-dostal-przelomowa-role-koniec-zlej-passy-i-filmow-tylko-na-dvd-6111930318161537a,"#dziejesiewkulturze: Dolph Lundgren dostał przełomową rolę. Koniec złej passy i filmów ""tylko na DVD""? W jakim wysokobudżetowym filmie pojawi się wkrótce Dolph Lundgren? Kiedy obejrzymy film o wokaliście Queen i jacy artyści zapowiedzieli swój udział w gdyńskim festiwalu Open''er? Sprawdź, co #dziejesiewkulturze."
http://film.wp.pl/dziejesiewkulturze-jude-law-w-zaskakujacej-roli-mlody-papiez-zostanie-mlodym-czarodziejem-6111579546588801a,"#dziejesiewkulturze: Jude Law w zaskakującej roli. Młody papież zostanie młodym czarodziejem  Jaka rola przypadła Jude''owi Law w kontynuacji filmu ''''Fantastyczne zwierząta i jak je znaleźć''''? Czy Miley Cyrus pojawi się jeszcze kiedyś na scenie? Sprawdź, co #dziejesiewkulturze."
http://film.wp.pl/dziejesiewkulturze-nowy-sloneczny-patrol-bedzie-bardziej-sprosny-od-serialu-to-polaczenie-erotyki-i-humoru-6111234336110721a,"#dziejesiewkulturze: nowy ''''Słoneczny patrol'''' będzie bardziej sprośny od serialu. ""To połączenie erotyki i humoru"" Czy na nowy ''''Słoneczny patrol'''' będzie można pójść z całą rodziną? Czego dowiadujemy się ze zwiastuna filmu o Jerzym Pilchu i w jakim nietypowym miejscu wystąpił ostatnio Paul Oakenfold? Sprawdź, co #dziejesiewkulturze."
http://film.wp.pl/dziejesiewkulturze-arnold-schwarzenegger-ma-dobre-wiesci-dla-fanow-szykuje-sie-powrot-kultowej-komedii-6110877904643713a,"#dziejesiewkulturze: Arnold Schwarzenegger ma dobre wieści dla fanów. Szykuje się powrót kultowej komedii Czy doczekamy się remake''u jednej z najlepszych gier ze świata ''''Star Wars'''' i kto nie chciał wystąpić na nowej płycie Gorillaz? Sprawdź, co #dziejesiewkulturze."
http://film.wp.pl/znamy-przyczyne-smierci-witolda-pyrkosza-6115371875825793a,"Znamy przyczynę śmierci Witolda Pyrkosza Witold Pyrkosz zmarł w miniony weekend. Śmierć sympatycznego Lucjana Mostowiaka, w którego aktor wcielał się przez kilkanaście lat, była sporym szokiem dla fanów i środowiska artystycznego. Mimo że Pyrkosz skończył 90 lat, wciąż tryskał życiem i zarażał innych dobrym humorem. Niestety nieoczekiwanie pokonało go zapalenie płuc. Pyrkosz od dłuższego czasu przebywał w szpitalu. - Spodziewaliśmy się, że może się tak zdarzyć, ale zawsze się myśli, że może jednak jakoś inaczej się to skończy. Jest mi bardzo smutno, bardzo przykro - wyznała ""Super Expressowi"" scenarzystka ""M jak miłość"" Ilona Łepkowska. Aktor cieszył się ogromnym szacunkiem i sympatią wśród aktorów serialu. Nawet jeśli prywatnie nie przyjaźnił się z nimi, to był przez nich poważany. - Mimo że pan Witek przez tyle lat grał mojego ojca, to jednak na gruncie prywatnym nie było między nami wielkiej zażyłości, ale na pewno była duża sympatia - zdradził gazecie Kacper Kuszewski, serialowy Marek. - Prywatnie był nieco inny niż Lucjan Mostowiak, czasem bywał szorstki. Jeśli coś mu się nie podobało, mówił o tym wprost, a jeśli kogoś nie lubił i uważał, że ma po temu istotny powód, to nie ukrywał tego - dodał aktor. Witold Pyrkosz zyskał popularność dzięki grze m.in. w serialach ""Czterej pancerni i pies"", ""Janosik"" oraz ""M jak miłość"". Był żonaty dwukrotnie, jednak dopiero przy drugiej żonie znalazł miłość życia. Z Młodszą o 19 lat Krystyną spędził 53 lata. Była przy nim do samego końca."
http://film.wp.pl/fantastycznie-tak-tom-hanks-dziekuje-polakom-za-fiata-126p-wideo-6115404504159873a,"""FANTASTYCZNIE!"" Tak Tom Hanks dziękuje Polakom za Fiata 126p [WIDEO] ""Jestem Amerykaninem, nie znam polskiego. Znam tylko jedno słowo… FANTASTYCZNIE!"". W ten sposób Tom Hanks  podziękował Monice Jaskólskiej i mieszkańcom Bielska-Białej za malucha, który niedługo powędruje za ocean. Aktor nagrał specjalny filmik. Kiedy Monika Jaskólska dowiedziała się, że Hanks jest fanatykiem samochodów produkowanych w Bielsku-Białej, zorganizowała zbiórkę pieniędzy, za które zamierzała kupić słynnego malucha i podarować go aktorowi. Koniec końców za auto zapłacił rajdowiec Rafał Sonik, a zbiórka zamieniła się w akcję charytatywną na rzecz Szpitala Pediatrycznego w Bielsku-Białej. - Dziękuję, to szalone, nie zasługuję na to. Dziękuje każdej osobie, która przeznaczyła pieniądze na ten samochód i tym samym na szpital pediatryczny... Nie mogę w to uwierzyć, wykonaliście kawał dobrej roboty - mówi Hanks w filmiku, który został wyemitowany podczas niedawnego balu charytatywnego.   Samochód dla gwiazdora został niedawno kupiony w Suwałkach i przewieziony do Bielska-Białej, gdzie trafił do warsztatu. Auto wyprodukowano 43 lata temu. - Remont potrwa do maja. Wtedy polecimy z nim do Los Angeles. Linie lotnicze Lot zadeklarowały, że przetransportują go bezpłatnie – tłumaczyła Jaskólska. Tom Hanks jest jednym z najpopularniejszych amerykańskich aktorów. Wystąpił w wielu filmach, m.in. w ""Forrest Gump"", ""Szeregowiec Ryan"", ""Zielona mila"", ""Cast Away: Poza światem"", czy ""Kod da Vinci"". Jest drugim po Spencerze Tracym aktorem, który otrzymał statuetkę Oscara dwa razy z rzędu: za rolę w ""Filadelfii"" i ""Forreście Gumpie"". Przez wiele lat Fiat 126p był najczęściej spotykanym samochodem na polskich drogach. Pierwszy ""polski"" model został zmontowany w czerwcu 1973 r. w Bielsku-Białej. Później wytwarzano je także w Tychach. Pierwsza cena ""Malucha"", jak powszechnie nazywano samochód, wynosiła 69 tys. zł. Na giełdzie żądano za niego 110 tys. zł. Średnia pensja wynosiła wówczas 3-4 tys. zł. Ostatni ""maluch"", wyprodukowany w Bielsku-Białej jesienią 2000 r., trafił do Muzeum Fiata w Turynie. Łącznie w latach 1973-2000 z taśm bielskiego i tyskiego zakładu zjechało ponad 3,3 mln tych aut, z czego blisko 900 tys. trafiło na eksport. Ostatnim filmem z udziałem Toma Hanksa, który mieliśmy okazję oglądać w polskich kinach był ""Sully"" w reżyserii Clinta Eastwooda. Więc na temat tej produkcji poniżej:"
http://film.wp.pl/box-office-usa-finansowa-kleska-historycznego-dramatu-podsumowanie-6115390578096257a,"Box Office USA: finansowa klęska historycznego dramatu [PODSUMOWANIE] Historyczny dramat z czasów zmierzchu Imperium Osmańskiego za 90 mln dol. w dzisiejszych czasach? To wygląda na szaleństwo. A jednak znaleźli się inwestorzy, gotowi ponieść wielomilionowe starty. Patrząc na historię amerykańskiego i światowego box office’u można dojść do wniosku, że tego typu produkcje – pod względem finansowym – miały rację bytu na przełomie lat 50. i 60. ubiegłego wieku. Wówczas to rekordy popularności bił m.in. ""Lawrence z Arabii” (1962). Ponad trzy i pół godzinna produkcja przy obowiązującej obecnie średniej cenie biletu w amerykańskich kinach zarobiłaby dzisiaj blisko 500 mln dolarów! Dawne to jednak czasy. Teraz przy dobrych wiatrach dramat historyczny może liczyć na 50 mln dol. wpływów. W tej sytuacji tylko rozsądny budżet w granicach 20 mln dol. nadaje sens takiej produkcji. Trudno więc zrozumieć decyzję inwestorów, którzy na realizację ""Przyrzeczenia” wydali aż 90 mln dol. Finansowe straty będą ogromne. Nie tylko dlatego, że film ma ""niedorzeczny” budżet, ale także z powodu bardzo małego zainteresowania w amerykańskich kinach. Podczas premierowego weekendu ""Przyrzeczenie” zarobiło zaledwie 4,1 mln dol. (dopiero dziewiąta pozycja w tym tygodniu). Nie ma też co się łudzić, że dramat osiągnie frekwencyjny sukces poza granicami USA. Wszystko więc wygląda na to, że ""Przyrzeczenie” okaże się największą finansową porażką sezonu.       Dodajmy, że w głównych rolach w ""Przyrzeczeniu” wystąpili Oscar Isaac oraz Christian Bale. A więc aktorzy, którzy mają na koncie sukcesy w bardzo głośnych i wysokobudżetowych produkcjach. Jednak magia nowych ""Gwiezdnych wojen” oraz ""Mrocznego Rycerza” nie miała żadnego wpływu na popularność dramatu z czasów Imperium Osmańskiego. O skali klęski ""Przyrzeczenia” świadczy również fakt, że dramat podczas minionego weekendu uzyskał w amerykańskich kinach gorszy wynik od dokumentalnego filmu przyrodniczego. Obraz pod tytułem ""Born in China” w ciągu pierwszych trzech dni wyświetlania zebrał 5,1 mln dol. (czwarta pozycja). Inna sprawa, że Stany Zjednoczone należą, niestety, do tych nielicznych krajów, w których dokumentalne produkcje potrafią zarobić w kinach naprawdę duże pieniądze. A może to być zarówno dokument polityczny (""Fahrenheit 9.11”) jak i muzyczny (""This Is It”) albo przyrodniczy (""Marsz pingwinów” czy ostatnio ""Szympans”). Grono premierowych tytułów w tym tygodniu uzupełniają thriller ""Unforgettable” (siódma pozycja – 4,8 mln dol.), niskobudżetowy horror wyprodukowany przez Ridleya Scotta ""Phoenix Forgotten” (jedenaste miejsce – 2 mln dol.) oraz sensacyjna komedia ""Free Fire” (siedemnasta pozycja – 1 mln dol.). Jak widać, nie odegrały one większej roli.  Najpopularniejszym tytułem w amerykańskich kinach pozostała ósma część ""Szybkich i wściekłych”. Podczas drugiego weekendu wyświetlania film akcji zebrał 38,7 mln dol. po 61 proc. spadku popularności. Po 10 dniach na jego koncie znajduje się 163,6 mln dol. Wytwórnia Universal Pictures jest na pewno trochę rozczarowana postawą swojego filmu w amerykańskich kinach. Najnowsza część „samochodowej epopei” zarobi w Stanach aż o ponad 100 mln dol. mniej niż poprzednia odsłona cyklu (353 mln dol.). Najprawdopodobniej przegra także z szóstą częścią (238,7 mln dol.). Jednak wszelkie niedostatki na rynku wewnętrznym rekompensuje fenomenalna postawa filmu poza Ameryką. Tam ""Szybcy i wściekli 8” zebrali już 745 mln dol.  TOP 10 (21 kwietnia - 23 kwietnia 2017) 1. ""Szybcy i wściekli 8” – 38,7 mln dol. (w sumie 163,6 mln). 2. ""Dzieciak rządzi” – 12,7 mln dol. (w sumie 137 mln). 3. ""Piękna i Bestia” – 10 mln dol. (w sumie 471,1 mln). 4. ""Born in China” – 5,1  mln dol. (nowość). 5. ""W starym, dobrym stylu” – 5 mln dol. (w sumie 31,8 mln). 6. ""Smerfy: Poszukiwacze zaginionej wioski” – 4,8 mln dol. (33,4 mln). 7. ""Unforgettable” – 4,8 mln dol. (nowość). 8. ""Gifted” – 4,5 mln dol. (w sumie 10,7 mln). 9. ""Przyrzeczenie” – 4,1 mln dol. (nowość). 10. ""The Lost City of Z” – 2,1 mln dol. (w sumie 2,3 mln). Premiery następnego tygodnia: ""The Circle. Krąg” – thriller science-fiction z Tomem Hanksem i Emmą Watson (gwiazda ""Harry’ego Pottera” występuje już drugiej prestiżowej produkcji tego roku). Piotr Kaminsky"
http://film.wp.pl/sully-mistrzowski-duet-w-akcji-recenzja-blu-ray-6115384851789953a,"""Sully"": mistrzowski duet w akcji [RECENZJA BLU-RAY] ""Sully"" w wydaniu na Blu-Ray  jest reklamowany hasłem: ""prawdziwa historia cudu na rzece Hudson"". W rzeczywistości film Clinta Eastwooda i Toma Hanksa to przede wszystkim portret człowieka, którego można w tym kontekście nazwać ""cudotwórcą"".  15 stycznia 2009 roku kapitan Airbusa 320 Chesley ""Sully"" Sullenberger zapobiegł katastrofie lotniczej, czym zaskarbił sobie powszechne uznanie Amerykanów, a zarazem stał się celem ataku specjalistów, którzy zarzucali mu ""błąd w sztuce"" i podjęcie niezwykle ryzykownego działania. Tuż po starcie pilotowany przez niego samolot ze 155 osobami na pokładzie zderzył się z kluczem gęsi, w wyniku czego obydwa silniki przestały funkcjonować. Sully stanął przed trudnym wyborem, mógł bowiem spróbować wrócić na lotnisko lub wykonać awaryjne wodowanie na rzece Hudson. Trzecim wariantem było rozbicie się w centrum Nowego Jorku. ""Sully"" Clinta Eastwooda to zaskakujące połączenie kina katastroficznego, biograficznego i psychologicznego dramatu. Niechronologiczny scenariusz koncentruje się na przeżyciach tytułowego bohatera, który boryka się ze spolaryzowanymi opiniami na swój temat. Na każdym kroku słyszy słowa uznania, ale z drugiej strony ciąży nad nim widmo bolesnych konsekwencji. Sully, pilot z ponad 40-letnim doświadczeniem, jest pewny swej decyzji. Stawiane mu zarzuty i mocne kontrargumenty nie dają mu jednak spokoju. Sully jawi się więc jako postać tragiczna, a nie tylko bohater z pierwszych stron gazet.  Co najważniejsze, Eastwood przez dwa pierwsze akty mnoży wątpliwości i nie podsuwa oczywistych odpowiedzi. Jego obraz Sullenbergera jest pełen szarości, choć nie da się ukryć, że kapitan Airbusa wzbudza sympatię widzów. Koniec końców ""Sully"" to laurka dla niezwykłego pilota, biografia zahaczająca o hagiografię. Wbrew pozorom Eastwood nie stworzył prostego zapisu pamiętnego lądowania na rzece Hudson. Cały ten motyw jest niejako na drugim planie (i pokazany dopiero w drugim akcie w ramach retrospekcji) – w centrum uwagi znajduje się bowiem tytułowa postać. Scenarzysta wraca do młodości Sullenbergera, nakreśla drogę, jaką przebył pilot, ale nie popada w przesadę. ""Sully"" trwa zaledwie półtorej godziny, więc Eastwood siłą rzeczy nie mógł sobie pozwolić na opowiadanie epickiej opowieści i stawianie monumentalnego pomnika. Na swój sposób to film bardzo stonowany i kameralny, bo choć mamy widowiskową scenę wodowania, to nie sposób się w niej doszukiwać przesadnego efekciarstwa i dramatyzmu, charakterystycznego dla kina akcji. Ciężar budowania opowieści na tytułowej postaci spoczął na barkach fenomenalnego Toma Hanksa. ""Sully"" to jego pierwszy film z Eastwoodem w fotelu reżysera i trzeba przyznać, że obaj weterani znaleźli wspólny język. Sullenberger w wykonaniu Hanksa jest autentyczny i wiarygodny. W scenie joggingu można dostrzec cytat z ""Forresta Gumpa"", ale jednocześnie widać różnicę między dwoma kreacjami Hanksa. To zupełnie inny człowiek, choć na pozór spokojny, to wewnętrznie targany emocjami. Smutny - możliwe, że bliski załamania. Ale podświadomie pewny siebie i wierzący w słuszność swoich decyzji. Clint Eastwood kończy wkrótce 87 lat, więc tym bardziej cieszy fakt, że dojrzały reżyser zdążył się jeszcze spotkać na planie z Tomem Hanksem. Ich ""Sully"" to film bardzo konsekwentny i chociaż ma znamiona hagiografii, co może budzić sprzeciw w przypadku opowiadania o żyjącym człowieku, to trudno zarzucać mu oczywistość i popadanie w banał.  Film na Blu-Ray można obejrzeć w polskiej wersji językowej z lektorem (Dolby Digital 5.1) lub napisami (oryginalna ścieżka dźwiękowa w standardzie Dolby Atmos). Wydawca Galapagos zadbał o dodanie trzech materiałów dodatkowych (polska wersja wyłączie w formie napisów). Każdy z nich to trwający 15-20 minut film dokumentalny poświęcony postaci Sullenbergera (""Sully Sullenberger: Cudotwórca""), zdarzeniu ze stycznia 2009 roku (""Sekunda po sekundzie: Unikając katastrofy""), zaś ""Po szyję w wodzie""to materiał zakulisowy, w którym Eastwood wraz z producentami ujawnia, w jaki sposób kręcono najtrudniejsze sceny. Dodatkowo aktorzy zdradzają ciekawostki na temat pracy z Eastwoodem-reżyserem. Warto obejrzeć."
http://film.wp.pl/osiem-czesci-to-za-malo-powstanie-spin-off-szybkich-i-wscieklych-6115218775230081a,"Osiem części to za mało? Powstanie spin-off ""Szybkich i wściekłych"" Superprodukcja doczeka się kolejnej odsłony. Jej bohaterem będzie Dom, którego gra Vin Diesel.  Nowy film ma skupiać się na postaciach Luke''a Hobbsa i Deckera Shawa, których grają odpowiednio Dwayne ""The Rock"" Johnson i Jason Statham. Do panów ma dołączyć też Charlize Theron, która zadebiutowała w najnowszym, ósmym obrazie z serii. W planowanej produkcji panowie połączą siły, by złapać niebezpieczną cyber-terrorystkę Cipher. Projekt jest jeszcze na wczesnym etapie. Scenariusz pisze Chris Morgan, który ma już doświadczenie w pracy przy cyklu.  Do naszych kin obraz ""Szybcy i wściekli 8"" trafił 21 kwietnia. Najnowsze dzieło z serii może pochwalić się najlepszym globalnym otwarciem z wynikiem 532,5 mln dolarów (wcześniejszy rekord - 529 mln dolarów - należał do obrazu ""Gwiezdne wojny: Przebudzenie Mocy"").  Premiera dziewiątej części planowana jest na 19 kwietnia 2019 roku."
http://film.wp.pl/w-planach-kolejne-spin-offy-gwiezdnych-wojen-disney-odslania-karty-6115482911438465a,"W planach kolejne spin-offy ""Gwiezdnych wojen"". Disney odsłania karty Film o Hanie Solo nie jest jedynym już zaplanowanym spin-offem ""Gwiezdnych wojen"" w najbliższym czasie. W planach jest więcej pobocznych produkcji. Biorąc pod uwagę fakt, że pierwsza z nich, czyli ""Łotr 1. Gwiezdne wojny - historie"" zarobiła ponad 1 miliard, trudno dziwić się planom Disneya. Co bardzo pokrzepiające, tym razem gigant zamierza wsłuchać się w głosy fanów. Kathleen Kennedy z Lucasfilm przyznała, że niebawem powinny ruszyć pierwsze prace nad projektami. - Szczerze mówiąc, rozmawiamy o spin-offach - zdradziła. - Najpierw zajmujemy się Hanem Solo i epizodem IX, który reżyseruje Colin Trevorrow, ale w ciągu najbliższych 6-8 miesięcy będziemy mieć spotkania dotyczące nowych historii, nad którymi będziemy dalej pracować. Kennedy nie ukrywała, że niektóre pomysły twórcy mogą wziąć od fanów. - Po 40 latach przygód, fani mają tyle informacji i teorii, że można je rozwinąć w nowe pomysły - tłumaczy. - Ta seria tak samo należy do fanów, jak do ludzi z Lucasfilm. Podobno jednym z kandydatów na fotel reżysera kolejnego spin-offu ""Gwiezdnych wojen"" jest Sam Esmail (""Mr. Robot""). Miałby on zająć się filmem o Obi-Wan Kenobim. Scenariusz do produkcji o Hanie Solo piszą Lawrence Kasdan i Jon Kasdan. Dzieło opowiadać będzie o młodym przemytniku i złodzieju, którego Luke Skywalker i Obi-Wan Kenobi poznają w kantynie Mos Eisley. Za reżyserię odpowiadają Phil Lord i Christopher Miller. W roli głównej zobaczymy Aldena Ehrenreicha. Film trafi do kin 25 maja 2018 roku."
http://film.wp.pl/dziejesiewkulturze-smutna-starosc-burta-reynoldsa-jego-gwiazda-juz-dawno-zgasla-wideo-6115477737904257a,"#dziejesiewkulturze: smutna starość Burta Reynoldsa. Jego gwiazda już dawno zgasła [WIDEO] O czym opowiada najnowszy projekt filmowy Burta Reynoldsa? Kiedy pojawi się nowy album kapeli Rise Against? Sprawdź, co #dziejesiewkulturze."
http://film.wp.pl/autoerotyczna-roma-gasiorowska-polska-dziewczyna-wojtka-mazolewskiego-6115474355881601a,"Autoerotyczna Roma Gąsiorowska polską dziewczyną Wojtka Mazolewskiego Wojtek Mazolewski nakręcił teledysk do utworu ""Polish Girl"", do którego zaprosił znaną z ""Listów do M."" aktorkę Romę Gąsiorowską. Numer powstał we współpracy Mazolewskiego z Johnem Porterem. - Praca w studiu z Johnem była utożsamieniem mojego pomysłu na całą płytę - mówi jazzman. - Liczył się tylko wolny przepływ, spontaniczność, muzyka tworzona tu i teraz. W wyreżyserowanej przez W P Onaka (OCR-Creations) etiudzie zagrała Roma Gąsiorowska, która wciela się w postać pełną sprzecznych zachowań - jest tu dominanta i subdominanta, kobieta zabija się, ale również wskrzesza. Metafory pokazane w etiudzie ukazują asfiksję autoerotyczną, dwoistość osobowości, oraz ich wpływ na relacje z drugą osobą. Wideo można obejrzeć poniżej: Utwór ""Polish Girl"" promuje najnowszy album artysty zatytułowany ""Chaos Pełen Idei"", który ukazał się jesienią 2016 roku. Klip zapowiada też trasę, w którą wyrusza Wojtek Mazolewski wraz ze swoimi wyjątkowymi gośćmi. Podczas 10 koncertów spotkają się legendy rocka John Porter, Wojtek Waglewski, a także Ania Rusowicz, Vienio, Misia Furtak i młodsze pokolenie polskiej sceny muzycznej - Justyna Święs i Piotr Zioła. Oto plan plan trasy: Wojtek Mazolewski to basista i kontrabasista jazzowy, znany z zespołów Pink Freud, Bassisters Orchestra i Wojtek Mazolewski Quintet. Ostatnia płyta kwintetu, ""Polka"", pokryła się złotem. Poprzedni solowy krążek artysty to ""Grzybobranie"" z 2009 roku. Roma Gąsiorowska na koncie ma role w filmach ""Listy do M."", ""Listy do M. 2"", ""Sala Samobójców"", ""Kac Wawa"", ""Pogoda na jutro"" czy ""Bodo""."
http://film.wp.pl/bilety-do-kina-w-polsce-juz-po-40-zl-dogonilismy-niemcow-i-francuzow-felieton-6115433827542657a,"Bilety do kina w Polsce już po 40 zł. Dogoniliśmy Niemców i Francuzów [FELIETON] Zgodnie z zapowiedziami wzrosły ceny biletów do kin w Polsce. Na razie odczuwalna zwyżka dotyczy niektórych sieci multipleksów. W niektórych miejscach bilety kosztują już ponad 40 zł. Nieznacznie podwyższają swoje ceny też mniejsze ośrodki kinowe. Co na to widzowie? Czy ceny biletów na poziomie Europy Zachodniej zostaną  zaakceptowane?  Rekordowe wpływy z kin w zeszłym roku bardzo ucieszyły branżę kinową. Wygląda na to, że śrubowanie wyników dopiero się rozpoczęło. Na wzrost cen biletów wpływ miała także polityka ekonomiczna rządu. Ustalenie płacy minimalnej spowodowało konieczność podniesienia wypłat pracownikom najniżej dziś uposażonym, a więc najliczniejszej grupie pracowników multipleksów.  Przez dłuższy czas, jak informowały największe sieci kinowe, udało się utrzymać niższe ceny biletów dzięki długim blokom reklamowym. Jednak to już przeszłość. Czy na wzrost cen biletów miał też wpływ program 500+?  Wiele na to wskazuje, bo pieniądze te pomagają rodzinom realizować wiele potrzeb, również kulturalnych. Nie jest tajemnicą, że dla wieloosobowej rodziny wyprawa do kina stanowi porządny uszczerbek w domowym budżecie. Spójrzmy na ceny biletów w Berlinie i Paryżu. Na seans 3D w berlińskim kinie CineStar dorosła osoba zapłaci w weekend 11,5 euro + 1 euro za okulary (po przeliczeniu 53,5 zł), a na seans 2D „Szybkich i wściekłych 8” cena ta wynosi 8,5 euro (36 zł). Ceny biletów w paryskich kinach wahają się w granicach 9-12 euro.  W ostatnich dniach ceny biletów w niektórych polskich multipleksach sięgnęły kwoty przekraczającej 40 zł, co zrównało je z cenami seansu w Europie Zachodniej. Nasi kiniarze jednak najwyraźniej zapomnieli, że zarobki Niemców i Francuzów są większe, a wyprawa do kina w ich przypadku relatywnie tańsza. U nas wyście na seans dla rodziny z dziećmi już teraz kosztuje ogromne pieniądze (do biletów należy doliczyć np. popcorn czy napoje). Wszystko wskazuje na to, że kino staje się powoli ""dobrem luksusowym"". Jednak aby uczciwie przedstawić temat, trzeba przyjrzeć się uważnie cenom biletów do największych polskich kin. Są miejsca w kraju, gdzie bilet kosztuje wspomniane 40 zł, ale nie dotyczy to wszystkich ośrodków. Na razie mamy znaczący precedens, który obserwowany jest uważnie przez środowisko kinowe i zapewne od reakcji widzów zależy w dużej mierze przyszłość cen biletów w polskich kinach. Jak wspomniałem, prawie 40 zł za bilet nie dotyczy dziś wszystkich kin. Na taką cenę trafiłem w Warszawie, w kinie Multikino Złote Tarasy (ale też w losowo wybranym Multikinie Ursynów), a więc jednym z najpopularniejszych masowych kin w kraju. To miejsce modne, osadzone w gigantycznym centrum handlowym, które napędza widzów. Na co więc może sobie pozwolić kino w takiej lokalizacji? Za 38 zł wybierze się tam w weekend dorosła osoba na wersję 3D filmu animowanego „Dzieciak rządzi”. W cenniku czytam także, że „do wszystkich biletów na filmy 3D doliczana jest dopłata w wysokości 3 zł”. Wygląda więc na to, że w tym momencie cena biletu wynosi już ponad 40 zł. 37,9 zł w weekend zapłaci dorosła osoba za chęć obejrzenia „Szybkich i wściekłych 8”. To naprawdę dużo! W dni robocze od poniedziałku do czwartku bilet na wspomniany film kosztuje dla osoby dorosłej już „tylko” 32,5 zł. Stosowane są różnego rodzaju promocje, ale też dopłaty za zakup w internecie czy miejsce VIP. Różne ceny biletów dotyczą też różnych filmów. Najwięcej zapłacimy za super hity, te mniejsze tytuły kosztują kilka złotych mniej. W dodatku wspomniana sieć stosuje też  inne ceny biletów dla innych lokalizacji kin i miast. Przykładem niech będzie Multikino w Szczecinie, które też mieści się w popularnym centrum handlowym. Za bilet 3D w weekend osoba dorosła na animację „Dzieciak rządzi” zapłaci 31,4 zł, ale już na „Strażników Galaktyki 2” w maju bilet kosztował będzie 32,9 zł (plus dopłaty za okulary itd.). 30,5 zł w Szczecinie kosztuje dziś seans „Szybkich i wściekłych 8” w weekend dla dorosłej osoby, a w tygodniu cena spada do 28,5 zł. Ceny przekraczające grubo 30 zł znajdziemy też w sieci Cinema City. W stołecznej Sadybie bilet normalny 3D na film „Dzieciak rządzi” w sobotni wieczór kosztuje  39 zł (+ 1 zł opłaty za rezerwację w internecie). Za to sporą popularnością cieszy się karta Unlimited, która pozwala znacząco zmniejszyć ceny biletów dla wszystkich chodzących na filmy często. W wybranym przypadkowo poznańskim kinie Cinema City najdroższy bilet kosztuje 32 zł. Z kolei należąca do Agory sieć Helios trzyma od dłuższego czasu cenę biletu na poziomie maksymalnym wynoszącym 28 zł + 3 zł za okulary 3D (dane ze Szczecina, bo w Warszawie sieci tej jeszcze nie ma). Nie znaczy to jednak, że wkrótce i tutaj nie nastąpią jakieś zmiany. Wróćmy jeszcze do Warszawy. By nie popadać w skrajność, sprawdziłem także najdroższe ceny biletów w innych kinach. Widzowie mają w stolicy spory wybór i nie muszą płacić 40 zł za seans popularnego lub ważnego filmu. Oto jak przedstawia się sytuacja w kilku popularnych kinach: Co nam to mówi na przyszłość? Rywalizacja cenowa pomiędzy dużymi sieciami może przynieść ciekawie rozwiązania. Niedługo w Warszawie Helios otworzy swoje pierwsze kino - czy rzuci wyzwanie konkurencji?  Bo dość znaczące różnice w cenach biletów mogą też wpłynąć na pozytywną rywalizację o widza w poszczególnych kinach. Mogą też pomóc mniejszym ośrodkom dotrzeć do odbiorcy albo zwrócić jego wzrok na inny rodzaj kina.  Jednak nie ma się co oszukiwać. Największe sieci patrzą na siebie uważnie, politykę prowadzą ostrożnie, wyniki śrubowane są maksymalnie, a zysk musi być jak największy. Kino od początku swojego istnienia to przede wszystkim biznes i choć jest to truizm, trzeba się z tym pogodzić i uszanować. Chodzi tutaj tylko o to, aby szanować przy tym widzów i dostosowywać ceny do możliwości odbiorców. Światowa branża kinowa dostrzega dziś zagrożenia wynikające z działania filmowych platform internetowych i piractwa. Do kin ciągle chodzi dużo osób, ale współczynnik ten z roku na rok maleje. Przyszłość branży jest trudna do przewidzenia. W Polsce sytuacja wygląda dziś bardzo dobrze, wszystkie współczynniki kinowe idą do góry, ale czy dlatego tak ostentacyjnie należy rzucać wyzwanie odbiorcom i drenować ich portfele?  Rosnąca liczba widzów w kinach to radosna statystyka, podwyższanie jej bardzo cieszy, kolejne rekordy napawają dumą. Za zwiększającą się widownią idą większe pieniądze. Podwyższanie cen biletów zapewne poprawia wyniki finansowe, ale może też zadziałać na widzów jak hamulec. Może warto wziąć to pod uwagę?"
http://film.wp.pl/jerzy-kryszak-niesmialy-satyryk-ktory-boi-sie-przyszlosci-6115445133440641a,"Jerzy Kryszak: nieśmiały satyryk, który boi się przyszłości Z wykształcenia jest aktorem. Zagrał m.in. w ""Wodzireju”, ""Dolinie Issy”, ""Alternatywach 4” czy ""Daleko od noszy”. Ale Jerzy Kryszak, który w kwietniu obchodzi 67. urodziny, sam siebie woli nazywać satyrykiem. Lecz choć od lat rozśmiesza widzów, twierdzi, że prywatnie jest człowiekiem nieśmiałym, raczej smutnym i zamkniętym w sobie.  Wywiadów udziela rzadko, o sobie i swojej rodzinie mówi niechętnie. Uważa, że nikogo nie powinno interesować, ""jak sypia i co je na obiad”. Jakiś czas temu wyznał też, że choć w gruncie rzeczy nie ma powodów do narzekań i uważa się za człowieka szczęśliwego, żyje w ogromnym stresie i strachu. Boi się o losy swojej kariery, martwi go też nadchodząca starość, bo zdaje sobie sprawę, że jest już ""na końcu swojej drogi”. W 1974 roku ukończył krakowską PWST. Zaraz potem otrzymał angaż w Teatrze Słowackiego. Cztery lata później przeniósł się do Warszawy i zaczął występować w Ateneum, z którym związanym był aż do 1993 roku.  To wtedy podjął decyzję o pożegnaniu się z branżą filmową i teatralną – uznał, że woli być artystą kabaretowym. Od tamtej pory na ekranie pojawia się sporadycznie, w niewielkich rólkach. Twierdzi, że aktorstwa mu nie brakuje. Propozycje wciąż otrzymuje, ale z nich nie korzysta. Czuje się artystą spełnionym, ponieważ już jako młody człowiek zagrał Hamleta. – Ta rola wystarczy mi za wszystko, bo większej w teatrze po prostu nie ma – mówił Kryszak. I choć zasłynął dzięki rozbawianiu ludzi, twierdzi, że tak naprawdę jest nieśmiałym, ""smutnym facetem”, któremu na co dzień towarzyszy strach i niepokój.  - Żyję w ogromnym stresie– zwierzał się w ""Twoim imperium"". **- Często moje żarty są tak dobre, że myślę, że już nie zdołam wykrzesać z siebie następnych. Bywa, że nie śpię po nocach, bo wmawiam sobie, że skończyło się moje poczucie humoru i będę musiał zmienić zawód. Ponadto mam lęki, gdy wychodzę na scenę** – dodawał. Jego specjalnością jest satyra polityczna. Ale Kryszak wyznaje, że tak naprawdę polityka go ""smuci i przeraża”. - Zawsze do ośmieszenia jest pycha polityków i to ich zapomnienie, skąd wyszli, dokąd idą i po co tak naprawdę władzę otrzymali – mówił w wywiadzie dla portalu ""Głos24"". - Przeważnie z chwilą kiedy mają już w ręku władzę, dzierżą ją, zaczynają się odrywać od ziemi. Tego najbardziej nie lubię, więc zawsze będę to piętnował. Dodaje jednak, że są tematy, których w swoich skeczach poruszać nie zamierza. - Wiara to jest coś tak bardzo intymnego, w co w żadnym razie nie wolno wchodzić– twierdził. - Poza tym nie żartuję też o kataklizmach czy katastrofach. Zwykle musi upłynąć dużo czasu, zanim będzie można coś przerobić w żart. Inaczej można wyrządzić krzywdę osobom, które w jakiś sposób były związane z katastrofą. Nie wolno rozdrapywać świeżych ran. O sobie mówi niewiele i niechętnie. Kryszak nie chce, aby media miały pożywkę z jego życia prywatnego. Jeszcze na studiach poznał Annę Chitro. Pobrali się, ale ich związek nie wytrzymał próby czasu. Nie mają jednak do siebie żalu, dziś mówią o sobie z sympatią i miło wspominają współpracę na planie ""Alternatyw 4”. Nie wyszło też Kryszakowi z Tatianą Kołodziejską, z którą ma syna Pawła. Życie ułożył sobie dopiero u boku Agnieszki Kryszak (na zdjęciu), która zadzwoniła do niego, prosząc o spotkanie. Chciała go poznać, ponieważ nosili to samo nazwisko. Zaiskrzyło i wkrótce na świat przyszli synowie Kuba i Kamil. 67-letni artysta twierdzi, że mimo wielu problemów i poniesionych porażek, tak naprawdę jest zadowolony ze swojego życia.  - Niczego bym nie zmienił – zapewniał w ""Twoim imperium"". - Może... trochę inaczej bym z kimś był. Może pełniej. Bo młodość ma to do siebie, że wiele ważnych spraw się lekceważy. Często nie dostrzegamy obok siebie drugiej osoby. I choć popełnił wiele błędów, tak naprawdę nie ma sobie wiele do zarzucenia. - Generalnie jestem w miarę szlachetny, dobry, ciepły i czuły – mówił w wywiadzie dla ""Świata i ludzi"". - Myślę, że jestem taki sam jak inni. Nie robię tylko jednej rzeczy – nie wyrządzam zła ani krzywdy. Nie chcę oglądać łez i cierpień ludzkich. Poza tym nic co ludzkie nie jest mi obce. Nie kryje jednak, że przeraża go trochę starość i tęskni za minioną młodością.  - Chciałbym wrócić do tych pierwszych kilometrów swojego życia po to, aby znowu poczuć inaczej powietrze, inaczej odbierać kolory. Cieszyć się częściej niż teraz– wspominał w ""Twoim imperium"". - Obecnie raczej tylko siedzę i patrzę, a nie biorę udziału. - Młodość jest doświadczeniem fantastycznym, ale niestety, krótkim – dodawał. - Wprawdzie ja wciąż czuję się świetnie, jak młody gówniarz. Ale mam świadomość swoich lat, czuję ich ciężar. Myślę o życiu przez pryzmat wielu doświadczeń. Mając dwadzieścia lat, nie wiedziałem przed sobą barier, nie miałem lęków. Obecnie je mam. Uświadamiam sobie, że nie jestem na początku drogi, tylko raczej na końcu."
http://film.wp.pl/erika-eleniak-wyszla-z-ukrycia-seksbomba-z-lat-90-pojawila-sie-na-czerwonym-dywanie-zdjecia-6115804309784193a,"Erika Eleniak wyszła z ukrycia. Seksbomba z lat 90. pojawiła się na czerwonym dywanie [ZDJĘCIA] Dawno niewidziana publicznie gwiazda ""Słonecznego patrolu"" wzięła udział w imprezie ""Baywatch Slow Motion Marathon"" w Los Angeles, promującej kinowy remake ""Słonecznego patrolu"". Polska premiera filmu jest przewidziana na 9 czerwca. Erika Eleniak od dłuższego czasu unikała blasku fleszy i uwagi reporterów. Gwiazda swoje najlepsze lata ma już dawno za sobą. Choć wszystko wskazuje na to, że aktorka nie powiedziała jeszcze ostatniego słowa. Eleniak ma bowiem w zanadrzu jeden duży projekt, w którym sportretuje kultową aktorkę i seksbombę, robiacą furorę w latach 40. i 50. XX wieku. Przypomnijmy, że Erika Eleniak we wczesnych latach 80. rozpoczęła pracę jako modelka biorąca udział w kampaniach reklamowych, otarła się także o wielkie kino. Zaliczyła epizod w słynnej produkcji Stevena Spielberga ""E.T,” (1982), jednak ten, całkiem dobry początek kariery, został zaprzepaszczony przez uzależnienia, w których szpony wpadła jako dorastająca uczennica liceum.  Po odwyku wróciła na ekrany i szybko zjednała sobie sympatię telewidzów (szczególnie ich męskiej części), osiągając status jednej z najseksowniejszych gwiazd małego ekranu. Silną pozycję i miejsce na planie kolejnych sezonów ""Słonecznego patrolu” odebrała jej w latach 90. koleżanka z planu – Pamela Anderson. Po zakończeniu przygody ze ""Słonecznym patrolem” Eleniak próbowała swoich sił na dużym ekranie, grając m.in. obok Stevena Seagala i Tommy’ego Lee Jonesa w ""Liberatorze”, u Dennisa Hoppera w ""Eskorta” czy komedii romantycznej ""Pożar uczuć”. Żaden z jej występów nie wzbudził zachwytu. Ostatni film z jej udziałem ukazał się w 2012 roku (""Changing Hands Feature”), ale już wkrótce mamy ją zobaczyć w głównej roli w pełnometrażowym filmie o Marilyn Monroe, który znajduje się w fazie przedprodukcyjnej."
http://film.wp.pl/gwiazda-nowej-wersji-dirty-dancing-padla-ofiara-gwaltu-ale-nie-poszla-z-tym-na-policje-znalam-osobe-ktora-mi-to-zrobila-6115791650261121a,"Gwiazda nowej wersji ""Dirty Dancing"" padła ofiarą gwałtu, ale nie poszła z tym na policję. ""Znałam osobę, która mi to zrobiła"" Abigail Breslin przerwała milczenie. 21-letnia gwiazda serialu ""Królowe krzyku"" i odtwórczyni głównej roli w remake''u ""Dirty Dancing"" zamieściła na Instagramie wpis, w którym wspomniała o bolesnym doświadczeniu z udziałem bliskiej osoby. Cała sprawa rozpoczęła się od zamieszczenia przez Breslin infografiki, z której wynika, że 994 na 1000 sprawców gwałtu unika odpowiedzialności. Pod jej wpisem pojawiła się odpowiedź, iż należy brać pod uwagę tylko te gwałty, które są zgłaszane policji. Aktorka nie zgodziła się z taką retoryką i ujawniła, że sama padła ofiarą napaści seksualnej i nie powiedziała o tym organom ścigania.   - Byłam w szoku i totalnym zaprzeczeniu. Nie chciałam na siebie patrzeć jak na ""ofiarę"", więc udawałam, że nic się nie stało – tłumaczyła Breslin. - Byłam w związku z moim gwałcicielem i bałam się, że nikt mi nie uwierzy – dodała aktorka, która na dodatek bała się reakcji ""ukochanego"".   - Wiem, jak bardzo zraniłoby to moją rodzinę i znajomych, jeśliby się dowiedzieli. Chciałam im tego oszczędzić – argumentuje  aktorka. Abigail Breslin to aktorka znana z takich filmów jak ""Zombieland"", ""Gra Endera"" czy serialu ""Królowe krzyku"". 21-letnia gwiazda pojawi się wkrótce w remake''u ""Dirty Dancing"", w którym zagra główną rolę Frances ""Baby"" Houseman. Dziewczyna spędza wakacje z rodziną w Catskills. Na miejscu poznaje atrakcyjnego instruktora tańca, Johnny''ego Castle. Akcja filmu rozgrywa się w latach 60. ubiegłego stulecia.  Abigail Breslin zastąpi znaną z oryginalnego ""Dirty Dancing"" Jennifer Grey. Jej partnera, w oryginale Patrick Swayze, gra Colt Prattes.  W obsadzie znaleźli się także Debra Messing (jako Marjorie Houseman), Bruce Greenwood (Dr. Jake Houseman), Nicole Scherzinger (Penny Rivera), Sarah Hyland (Lisa Houseman), Tony Roberts (Max Kellerman), Katey Sagal (Vivian Pressman), Billy Dee Williams (Tito) oraz J. Quinton Johnson (Marco).   W produkcji usłyszymy nowe wersje piosenek z filmu jak ""Time of My Life,"" ""Love Man,"" ""Do You Love Me,"" ""Hungry Eyes"" czy ""She''s Like the Wind"".  Nad projektem pracują Jessica Sharzer (""American Horror Story"") i scenarzystka ""Dirty Dancing"" Eleanor Bergstein. Wayne Blair staje za kamerą, a Andy Blankenbuehler zajmie się choreografią.  Premierę na antenie ABC wyznaczono na 24 maja."
http://film.wp.pl/kingsman-zloty-krag-zobacz-pierwszy-pelny-zwiastun-filmu-wideo-6115739043248257a,"""Kingsman: Złoty Krąg"". Zobacz pierwszy pełny zwiastun filmu [WIDEO] ""Kingsman: Złoty Krąg"" doczekał się wreszcie oficjalnego trailera. Trwający niespełna dwie minuty klip prezentuje się niezwykle efektownie. W roli głównej ponownie zobaczymy Tarona Egertona wcielającego się w Gary''ego Unwina. Obok młodego aktora w obsadzie znalazła się plejada hollywoodzkich gwiazd. Pierwsza część ""Kingsmana"" była jedną z największych filmowych niespodzianek 2015 roku. Ekranizacja komiksu ""The Secret Service"" w reżyserii Matthew Vaughna zachwyciła widzów lekkim poczuciem humoru oraz zapierającymi dech w piersiach scenami akcji, których nie powstydziliby się twórcy ""Transformersów"" lub ""Szybkich i wściekłych"". Krytycy zgodnie przyznali, że ""Kingsman: Tajne Służby"" to doskonały pastisz kina szpiegowskiego, wykorzystujący utarte schematy gatunku i robiący z nich zupełnie nowy użytek. Fani pierwszej odsłony ""Kingsmana"" mogą już powoli odliczać dni do premiery sequela. W sieci pojawił się właśnie oficjalny zwiastun, który zapowiada wielkie emocje! ""Kingsman: Złoty Krąg"" ponownie skupi się na postaci Gary''ego ""Eggsy"" Unwina, w którego znów wcieli się Taron Egerton. Główny bohater po ataku na siedzibę Kingsman rozpocznie współpracę z amerykańską agencją Statesman, by uratować świat przed wielkim niebezpieczeństwem. Obok Egertona w obsadzie nie brakuje wielkich nazwisk. W filmie wystąpią m.in. Colin Firth, Julianne Moore, Mark Strong, Halle Berry, Jeff Bridges, Elton John oraz Channing Tatum. Reżyserem obrazu, podobnie jak w przypadku pierwszej części, jest Matthew Vaughn. ""Kingsman: Złoty Krąg"" wejdzie na ekrany polskich kin 6 października."
http://film.wp.pl/przyjaciele-drza-o-jane-fonde-jest-w-koszmarnym-stanie-zarowno-emocjonalnym-jak-i-psychicznym-6115750893537409a,"Przyjaciele drżą o Jane Fondę. ""Jest w koszmarnym stanie, zarówno emocjonalnym, jak i psychicznym"" Jane Fonda od dawna uchodzi za aktorkę kontrowersyjną - zwłaszcza za sprawą swoich wystąpień politycznych i krytykę działań wojennych. Nic dziwnego, że często gości na łamach gazet plotkarskich. Teraz znowu stała się obiektem zainteresowania prasy. A wszystko przez ostatnie niepokojące wiadomości dotyczące jej stanu zdrowia. Znajomi 79-letniej aktorki nie kryją, że bardzo się o nią martwią. Podobno gwiazda przeżywa załamanie nerwowe, odcięła się od świata i praktycznie z nikim się nie widuje. Od kiedy rozstała się z producentem muzycznym Richardem Perrym, wpadła w depresję i zupełnie sobie nie radzi. - Richard jej pomagał, bez niego Jane zupełnie przestała o siebie dbać - mówił dziennikarzom jeden z przyjaciół aktorki. Wygląda na to, że sytuacja jest poważna. - Jane jest w koszmarnym stanie, zarówno emocjonalnym, jak i psychicznym - zdradzała osoba z otoczenia Fondy. Zapewne to właśnie przez złe samopoczucie aktorka, bez słowa wyjaśnienia, nie zjawiła się na gali Screen Actors Guild Awards, gdzie miała wręczyć nagrodę swojej przyjaciółce, Lily Tomlin. Czym oczywiście mocno zirytowała organizatorów. Ale może i dobrze, że Fonda nie pojawiła się na gali, bowiem jej ostatnie publiczne wystąpienia mocno bulwersują. Gwiazda oraz częściej rozwodzi się nad swoimi traumatycznymi przejściami i zdradza szokujące szczegóły z życia swojego i swojej matki, Frances Ford Seymour (na zdjęciu poniżej z meżem, Henrym Fondą). Na jednej z imprez charytatywnych wyjawiła na przykład, że Seymour została zgwałcona w bardzo młodym wieku, a zanim urodziła Jane, przeszła aż dziewięć aborcji. - Wtedy zrozumiałam, dlaczego stała się kobietą rozwiązłą, zrozumiałam, dlaczego poddawała się tylu operacjom plastycznym, dlaczego żyła w poczuciu winy i nie potrafiła kochać ani nawiązać z nikim zdrowych relacji – tłumaczyła. - Dopiero gdy się o tym dowiedziałam, potrafiłam wybaczyć jej to zachowanie. Aktorka nie kryła też, że Seymour była bita, zdradzana i gnębiona przez męża, Henry''ego Fondę. Wreszcie kobieta, zmagająca się z wieloma problemami natury psychicznej, trafiła do szpitala psychiatrycznego, gdzie lekarze zdiagnozowali u niej zaburzenia afektywne dwubiegunowe. W 1950 roku, gdy Jane miała 12 lat, jej matka popełniła samobójstwo, podcinając sobie gardło brzytwą. Te wydarzenia nie pozostały bez wpływu i na samą Fondę. Aktorka miała kłopoty z nawiązaniem zdrowych relacji i samoakceptacją. Przez lata walczyła też z bulimią. Obecnie Fondę można oglądać w serialu ""Grace and Frankie"". Niedługo pojawi się również u boku Roberta Redforda w dramacie ""Our Souls at Night"" w reżyserii Ritesha Batry."
http://film.wp.pl/straznicy-galaktyki-vol-2-sa-juz-pierwsze-recenzje-filmu-szykuje-sie-kolejny-hit-6115758501529217a,"""Strażnicy Galaktyki vol. 2"": są już pierwsze recenzje filmu. Szykuje się kolejny hit?  Pojawiły się pierwsze oceny filmu ""Strażnicy Galaktyki vol. 2"". Kontynuacja kasowego przeboju Marvela została dość dobrze przyjęta przez amerykańskich krytyków. Produkcja wciąż zapewnia wiele rozrywki, choć w niektórych opiniach zarzuca się jej wtórność.  O jakości ""Strażników Galaktyki vol. 2"" wiele mówią nam m.in. noty opublikowane przez  serwis RottenTomatoes. Według portalu w sieci znajdują się 54 recenzje najnowszego filmu Jamesa Gunna, z czego 47 należy uznać za pozytywne.  Wśród krótkich fragmentów ocen znajdujących się pod profilem produkcji dominują opinie, według których najnowsi ""Strażnicy Galaktyki"" są przede wszystkim bardzo udanym kinem rozrywkowym. Większość krytyków przyznaje, że film ciągle śmieszy, a efekty specjalne stoją na wysokim poziomie. Z kolei w gronie mniej pochlebnych ocen można doszukać się zarzutów o operowanie znanymi już schematami. Widzowie, którzy oczekują po sequelu nowych gagów, będą nim prawdopodobnie rozczarowani. Do bardzo podobnych wniosków można dojść po lekturze kilku pełnych recenzji filmu. Todd McCarthy z ""The Hollywood Reporter"" zaznacza, że elementy, które wyróżniały pierwszych ""Strażników Galaktyki"" spośród innych komiksowych ekranizacji, w przypadku sequela tracą na znaczeniu. Krytyk zwraca uwagę, że siłą poprzedniej części byli przede wszystkim wyraziści bohaterowie tworzący wspólnie jedyny w swoim rodzaju zespół.    Zdaniem McCarthy''ego w ""Strażnikach Galaktyki vol. 2"" urok bohaterów nieco ulatuje i nie są oni już tak interesujący, jak za pierwszym razem. Jednak  interakcje między postaciami wciąż są na wysokim poziomie, a ich różnice charakteru dodają dodatkowego smaczku. Krytyk zaznacza, że reżyser James Gunn próbuje oczarować widzów tymi samymi sztuczkami, którymi operował w ""jedynce"". O ile wtedy okazały się one strzałem w dziesiątkę, o tyle tutaj ten sam rubaszny humor połączony z efektami specjalnymi okazuje się niewystarczający. Niemal te same zarzuty wysnuwa wobec Gunna Chris Hewitt z ""Empire"". Krytyk przyznaje, że choć nowi ""Strażnicy Galaktyki"" stracili element zaskoczenia, to i tak dostarczają wielu wrażeń i zapewniają solidną dawkę rozrywki. Hewitt dodaje, że wszelkie mankamenty filmu – znane żarty, kilka luk fabularnych i tracące na impecie tempo akcji - reżyser maskuje doskonale zbudowanymi postaciami.    Podsumowując: amerykańscy krytycy w większości przypadków uważają ""Strażników Galaktyki vol. 2"" za całkiem udane kino. Film cierpi przede wszystkim na kompleks poprzedniej części i zbyt często stara się powielać jej schematy. Nie zmienia to jednak faktu, że fani komiksowych ekranizacji powinni bawić się na nowym filmie Gunna przednio. W najnowszej odsłonie ""Strażników Galaktyki"" występują m.in. Chris Pratt, Zoe Saldana, Dave Bautista i Karen Gillan. Głosu z kolei swoim postaciom udzieleli Bradley Coooper i Vin Diesel. Film wejdzie na ekrany polskich kin 5 maja."
http://film.wp.pl/doda-riotka-tour-najnowsze-dvd-koncertowe-dody-juz-w-sprzedazy-6115736310098049a,"""Doda: Riotka Tour"": najnowsze DVD koncertowe Dody już w sprzedaży ""Doda: Riotka Tour"" to nie tylko niesamowite widowisko, ale przede wszystkim autorski projekt Doroty Rabczewskiej, która spełniła się jako producentka, scenarzystka i reżyserka. Koncert zarejestrowany został w Hotelu Arłamów w Ustrzykach Dolnych 5. Listopada 2016 roku. DVD koncertowe z trasy Riotka Tour jest odpowiedzią na prośbę publiczności. Każdorazowo pod sceną gromadziło się średnio ok. 10 tys. osób. Trójpoziomowa scena, na której odbywa się widowisko obejmuje powierzchnię aż 200m2. W trakcie show wielokrotnie zmienia się scenografia, która dopasowana jest do poszczególnych utworów. Efekty wizualne wzbogacone są o najnowocześniejsze oświetlenie, pirotechnikę, jak również skomplikowane wizualizacje. Dodzie na scenie towarzyszą uzdolnieni tancerze oraz muzycy. Starannie dobierane są kostiumy, które powstały we współpracy artystki z polskimi młodymi projektantami. Doda pokazuje nie tylko swój talent wokalny, ale również sprawdza się jako aktorka oraz tancerka. DVD Riotka Tour w 100% jest pomysłem Dody – wokalistka odpowiada zarówno za produkcję jak i reżyserię scenariusza. Produkcja jest bardzo wymagająca, bazuje m.in. na klimacie burleski oraz stylu ulicznym. Doda posiada w swoim dorobku także DVD koncertowe z trasy Fly High Tour, które pojawiło się w sprzedaży już w 2014 roku."
http://film.wp.pl/zobacz-polski-plakat-i-zwiastun-komediodramatu-sieranevada-cristiego-puiu-film-w-kinach-od-2-czerwca-wideo-6115733458618497a,"Zobacz polski plakat i zwiastun komediodramatu ""Sieranevada"" Cristiego Puiu. Film w kinach od 2 czerwca [WIDEO] Zachęcamy do obejrzenia polskiego plakatu i zwiastuna komediodramatu ""Sieranevada"" Cristiego Puiu. Ten pełen czarnego humoru film opowiada o rodzinnej uroczystości, która przeradza się w regularną wojnę domową. To przenikliwa wiwisekcja relacji między bliskimi oraz refleksja nad codziennymi kłamstwami i niedopowiedzeniami, tworzącymi fundament każdej rodziny. Bukareszt. W sobotnie przedpołudnie 40-letni lekarz wraz z żoną udaje się na rodzinną uroczystość ku pamięci zmarłego 40 dni wcześniej ojca. Gdy krewni czekają na spóźniającego się kapłana, na światło dzienne wychodzą sekrety i zadawnione urazy, a temperaturę spotkania dodatkowo podnosi bieżąca polityka. Wkrótce rodzinny zjazd przeradza się w regularną wojnę domową.  Cristi Puiu, obok Cristiana Mungiu, jest jednym z ojców rumuńskiej Nowej Fali. W 2005 roku jego ""Śmierć pana Lazarescu” zdobyła główną nagrodę w canneńskiej sekcji Un Certain Regard. ""Sieranevada” miała swoja światową premierę w konkursie ostatniego festiwalu w Cannes, została też rumuńskim kandydatem do Oscara w kategorii najlepszy film nieanglojęzyczny. Sam reżyser tak mówi o filmie:  - Mój ojciec zmarł 21 maja 2007 r. Czterdzieści dni później zgromadziliśmy się przy stole z jego krewnymi, przyjaciółmi i kolegami, by zgodnie z tradycją uczcić jego pamięć. By ta uroczysta kolacja przebiegła bez zakłóceń, mama przygotowała mnóstwo różnego jedzenia, kupiła wino i piwo, wysprzątała dom i zaprosiła księdza. Zrobiliśmy z najbliższymi krewnymi zrzutkę na te wiktuały i pomagaliśmy przy różnych technicznych aspektach całego przedsięwzięcia. Choć wynikło kilka drobnych nieporozumień, ostatecznie uzgodniliśmy, że liczy się w tym wszystkim nie tyle sama tradycja, co symboliczny gest. Ale konstatacja, że ""liczy się gest” rzuciła się cieniem na całą uroczystość, która z czasem przerodziła się w operetkowe rozrachunki. SIERANEVADA jest historią o rytuale uczczenia pamięci po zmarłym, który nijak się ma do tej pamięci. SIERANEVADA jest niedoskonałą rekonstrukcją zwykłej uroczystości. Jest historią naszego nieuleczalnego szaleństwa."
http://film.wp.pl/znamy-daty-premier-kolejnych-avatarow-6115518439221377a,"Znamy daty premier kolejnych ""Avatarów"" Studia 20th Century Fox i Lightstorm Entertainment potwierdziły daty premier czterech kolejnych filmów z serii ""Avatar"".  Informacja pojawiła się na facebookowym profilu produkcji razem ze zdjęciem reżysera Jamesa Camerona oraz liczną ekipą.  ""Avatar 2"" trafi do kin 18 grudnia 2020 roku. Następne filmy będzie można oglądać kolejno 17 grudnia 2021 roku, 20 grudnia 2024 roku i 19 grudnia 2025 roku.  - Nie skupiam się na ""Aavatarze"" 2 - lecz na ""Avatarze 2,3,4 i 5"" jednocześnie - mówił wcześniej reżyser. - Takie jest moje podejście. Powstają równolegle. Właśnie zakończyłem scenariusz do ""Avatara 5"", teraz zaczynam aktywne przygotowania. W sierpniu będę pracował z aktorami przy ujęciach motion-capture. Wszystko jest zaprojektowane i ruszamy pełną parą. Czuję się, jakbym właśnie wyszedł z więzienia, bo przez ostatnie dwa lata byłem zajęty tylko pisaniem. Tymczasem ja lubię życie, a niekoniecznie pisanie.  Przypomnijmy, że przedstawiony widzom w 2009 roku ""Avatar"" okazał się prawdziwym kinowym rekordzistą i zarobił 2,8 miliarda dolarów. Opowiadał o odległej planecie - Pandorze - na której ludzie natykają na rasę wyjątkowo związaną z naturą. Cameron nie tylko wyreżyserował dzieło, ale również napisał jego scenariusz. W rolach głównych wystąpili Sam Worthington, Zoe Saldana i Sigourney Weaver."
http://film.wp.pl/kubo-i-dwie-struny-harryhausen-doczekal-sie-godnych-nastepcow-recenzja-blu-ray-6115837772920449a,"""Kubo i dwie struny"": Harryhausen doczekał się godnych następców [RECENZJA BLU-RAY] Wszystko wskazuje, że ""Kubo i dwie struny"" prędko nie opuści mojego odtwarzacza. Najnowszy projekt studia Laika Entertainment (m.in. ""Koralina"") to majstersztyk animacji wytyczający kierunek, w jakim powinni podążyć twórcy filmów dla dzieci.  Scenariusz  Marca Haimesa i Chrisa Butlera  przenosi widzów do feudalnej Japonii. Tytułowy Kubo mieszka z chorą matką w nadmorskiej jaskini. W chwilach, kiedy kobieta wybudza się z katatonii, snuje opowieść o jego rodzinie: ojcu, który zginął stając w ich obronie, przerażających ciotkach oraz dziadku, okrutnym królu pragnącym posiąść oko chłopca. Wkrótce Kubo przekonuje się, że niewiarygodna historia jest prawdziwa, a żeby przeżyć, musi zdobyć rozsiane po świecie magiczne artefakty. W pełnej niebezpieczeństw wyprawie towarzyszą mu gadająca małpa, wielki żuk oraz papierowy samuraj. Utrzymany w konwencji kina drogi ""Kubo i dwie struny"" to klasyczna historia  inicjacyjna, zabierająca widza w mistyczną podróż na spotkanie z azjatycką kulturą i wierzeniami. Scenariusz urzeka prostotą, elegancją i liryzmem charakterystycznym dla japońskich narracji. Za pozornie banalną fabułą kryją się rozważania o sile rodzicielskiej miłości, granicach poświęcenia, a w końcu śmierci i sile przebaczeniu. Wszystko to podane w formie pozbawionej nachalnego, moralizatorskiego tonu, strawnej dla młodszych jak i starszych widzów. Zresztą twórcy starali się pod tym kątem zbalansować cały film – ""Kubo"" bywa z jednej strony dziecinnie zabawny, z drugiej mroczny i niepokojący.  Twórcy ""Kubo"" czerpią pełnymi garściami z najlepszych tradycji kina samurajskiego czy wuxia. Obok bardziej refleksyjnych momentów na ekranie zobaczycie rewelacyjnie wyreżyserowane walki, którym rozmachu mogą pozazdrościć produkcje z żywymi aktorami. I nie mam tu na myśli zwykłej szermierki, a m.in.  spektakularny pojedynek z 30-metrowym szkieletem albo walkę z morskim kuzynem Sarlacca z ""Gwiezdnych wojen"".  Wspomniane sceny robią tym większe wrażenie, że zostały w całości zrealizowane w technice poklatkowej.  Choć Laika przyzwyczaiła nas do perfekcyjnej animacji,  tym razem studio tak wysoko wywindowało poprzeczkę, że wątpię, aby w ciągu najbliższych lat komuś udało się ją przeskoczyć. Brak Oscara (statuetkę dla najlepszej animacji przyznano ""Zwierzogrodowi"") to po prostu skandal. Jeśli nadal zastanawiacie się, czy zainwestować  w ""Kubo i dwie struny"" na Blu-rayu, to opis zawartości powinien was ostatecznie przekonać. Wydanie, które ukazało się nakładem Filmostrady, nie różni się niczym od edycji zachodniej.  Jest się więc z czego cieszyć, bo w zakładce z dodatkami na pasjonatów efektów specjalnych czeka prawdziwa uczta. Główną atrakcją jest tu bez wątpienia ""Kubo''s Journey"" (""Wyprawa Kubo""), czyli trwający pół godziny making-of, który podobnie jak film ogląda się z wypiekami na twarzy. Reżyser Travis Knight oraz cały zastęp inżynierów, animatorów i projektantów uzmysławiają, jak gigantycznym i skomplikowanym przedsięwzięciem był ""Kubo"". Trwającą ponad pięć lat produkcję poprzedziły zakrojone na szeroką skalę przygotowania i research. Efektem tego okazał się ogromny pietyzm, z jakim oddano realia feudalnej Japonii – począwszy od specyficznego koloru szat, a skończywszy na takich detalach jak splot tkanin czy choreografia tradycyjnego tańca. Oczywiście największe wrażenie robią kulisy powstania i wprawienia w ruch bohaterów oraz gigantycznych potworów. Podobnie jak poprzednie filmy Laiki ""Kubo i dwie struny"" jest w całości animowany poklatkowo. Proces polega na odtworzeniu ruchu kukiełki przy 24 klatkach na sekundę. Animator ustawia obiekt w pozie, robi zdjęcie, zmienia nieznacznie ułożenie części ciała, robi zdjęcie i tak dalej . W ten sposób Willis O''Brien w 1933 roku tchnął życie w pierwszego King Konga. Z animacją poklatkową najbardziej kojarzony jest jego asystent i uczeń Ray Harryhausen, który wyniósł żmudną metodę do rangi sztuki. Takie filmy jak ""The Valley of Gwangi"", ""Sindbad i oko tygrysa"" czy ""Zmierzch tytanów"", gdzie pojawiają się wykreowane przez niego stwory, dziś zalicza się do klasyki kina.  I choć od czasów O''Briana i Harryhausena minęły dziesięciolecia, proces praktycznie nie uległ zmianie. Mimo kilku technicznych udogodnień na scenę trwającą kilkanaście sekund przekładają się tygodnie, a nawet miesiące żmudnej pracy animatorów ślęczących nad kukiełkami. Gwarantuję, że po obejrzeniu cudów, jakie wyczarowali specjaliści z Laiki, już nigdy nie spojrzycie tak samo na filmy stworzone z pomocą CGI. Bohaterowie ""Kubo"" dosłownie ożywają na naszych oczach, stając się brakującym ogniwem między animacją komputerowym a kinem aktorskim. Dokument został podzielony na sześć segmentów przyporządkowanych poszczególnym składowym produkcji  - możecie obejrzeć je w całości albo wybiórczo zapoznać się z interesującym was aspektem.  Oprócz ""Kubo''s Journey"" na dysku znalazły się dwa króciutkie materiały – ""Corners of the Earth"" (3:12) oraz ""The Myth of Kubo"" (2:33). Pierwszy pokazuje kreację filmowych lokacji, z kolei drugi skupia się na wydźwięku opowieści.
Jeśli jeszcze będzie wam mało, to pozostaje obejrzenie filmu z komentarzem reżysera. Knight w bardzo przystępny i zajmujący sposób opowiada o niemal każdym aspekcie przedsięwzięcia. To kopalnia informacji, a jednocześnie fajna rzecz, dla wszystkich chcących zgłębić zagadnienie produkcji filmowej. Debiut reżyserski Travisa Knighta nie miał u nas szczęścia. Polski dystrybutor wprowadził go na ekrany prawie pięć miesięcy po światowej premierze, a film spadł z afisza tak szybko, jak się na nim znalazł. Dlatego premiera Blu-ray to dobra okazja, aby w końcu zapoznać się z ""Kubo"". Zwłaszcza, że upłynie szmat czasu, zanim zobaczycie coś równie dobrego. Parametry techniczne: 1080p, 2.40:1, angielski DTS HD 5.1, polski dubbing DTS 5.1, polskie napisy (film oraz dodatki)."
http://film.wp.pl/katarzyna-figura-i-marek-koterski-znow-razem-kreca-rezyser-dnia-swira-dostal-2-mln-zl-dofinansowania-od-pisf-u-6116141476485249a,"Katarzyna Figura i Marek Koterski znów razem kręcą. Reżyser ""Dnia świra"" dostał 2 mln zł dofinansowania od PISF-u Katarzyna Figura i Marek Koterski znowu razem. Jak donosi ""Super Express"" najsłynniejsza polska seksbomba wystąpi w filmie reżyser ""Dnia świra"". Oprócz tego aktorka pojawi się jesienią w nowym serialu. Szykuje się więc powrót na filmowy szczyt? Będzie to czwarty film Koterskiego, w którym pojawi się Figura. Po raz pierwszy spotkali się na planie ""Porno"" w 1989 roku. Produkcja, przeznaczona tylko dla widzów dorosłych, okrzyknięta została ""najbardziej roznegliżowanym polskim filmem"". Później było ""Ajlawju"" z 1999 roku, gdzie aktorka partnerowała Cezaremu Pazurze, oraz ""Wszyscy jesteśmy Chrystusami"", które w 2006 roku przyniosło Koterskiemu Złote Lwy dla najlepszego reżysera. W zeszłym tygodniu Polski Instytut Sztuki Filmowej przedstawił pierwszą w tym roku listę dofinansowanych projektów filmów fabularnych. Znalazł się na niej najnowszy projekt Koterskiego zatytułowany ""7 uczuć"". PISF przeznaczył na jego powstanie 2 mln zł. Szczegóły fabuły na razie nie są znane, podobnie jak roli, którą ma zagrać Katarzyna Figura. Drugą produkcją, w jakiej niedługo zobaczymy Figurę, będzie serial ""Za marzenia"", do którego zdjęcia ruszyły 21 kwietnia. W rolach głównych zobaczymy gwiazdy młodego pokolenia - Annę Karczmarczyk, Piotra Nerlewskiego i Maję Bohosiewicz. Produkcja zapowiadana jest jako serial ""nakręcony o marzycielach dla marzycieli"". ""Super Express"" utrzymuje, że za udział w obu produkcjach aktorka zainkasuje 500 tys. zł. Nie powinno to nikogo dziwić – Figura nadal może liczyć na honoraria oscylujące w granicach 10 tys. zł za dzień zdjęciowy.  Katarzyna Figurabyła największą seksbombą polskiego kina przełomu lat 80. i 90. Na początku kariery kojarzyła się głównie z rolami słodkich i naiwnych blondynek. Nic więc dziwnego, że szybko okrzyknięto ją ""polską Marilyn Monroe"". Tym większe było zaskoczenie widzów, kiedy po latach radykalnie zmieniła swój wizerunek, wcielając się w bohaterki bardziej charakterne niż atrakcyjne. Tym sposobem udowodniła, że jest w stanie podjąć niejedno trudne wyzwanie aktorskie. W ostatnich latach jej kariera nieco wyhamowała. Aktorka zmagała się z kłopotami osobistymi, które położyły się cieniem na jej życiu zawodowym. Figura od jakiegoś czasu mieszka w Trójmieście razem ze swoimi córkami. Najprawdopodobniej jesienią odbędzie się ostatnia rozprawa w sprawie jej rozwodu z Kaiem Schoenhalsem."
http://film.wp.pl/filmowy-numer-jeden-w-polskich-kinach-tylko-ciemniejsza-strona-greya-byla-popularniejsza-polski-box-office-6116112225801857a,"Filmowy numer jeden w polskich kinach. Tylko ""Ciemniejsza strona Greya"" była popularniejsza  [POLSKI BOX OFFICE] Padł kolejny rekord w polskich kinach. „Szybkich i wściekłych 8” w reżyserii F. Gary''egp Graya obejrzało w premierowy weekend 350 345 osób. Tym samym widzowie zostawili w kasach ponad 8 mln zł. Łącznie z pokazami przedpremierowymi ósmą część samochodowej sagi obejrzało 470 054 widzów (ponad 10,5 mln zł). Jest to drugi wynik otwarcia w 2017 roku - „Ciemniejszą Stronę Greya” zobaczyło 500,757 widzów (10,9 mln zł).
Dla przypomnienia „Szybkich i Wściekłych 7” obejrzało w premierowy weekend dwa lata temu 390,5 widzów (7,9 mln zł) - Samochody spadające z nieba jak deszcz. Samochody na lodzie. Płonący samochód w pościgu na ulicach Hawany. Samochody w monstrualnej kraksie na Manhattanie. Supermarket z samochodami. Samochody kontra pocisk jądrowy. W “Szybkich i wściekłych” wiele już widzieliśmy, ale w ósmej części twórcy osiągnęli najwyższe obroty kina wysokooktanowego – pisze recenzent WP Łukasz Knap, przyznając ocenę 8/10. ""Szybcy i wściekli"" to jedna z najbardziej dochodowych serii filmowych w historii. Do tej pory produkcje tworzące jedyną w swoim rodzaju samochodową sagę zarobiły na siebie łącznie około 4 mld dol. stając się tym samym największą franczyzą studia Universal. Dom i Letty cieszą się swym miesiącem miodowym, Brian i Mia wycofali się z gry, a reszcie ekipy udało się znaleźć oczyszczającą namiastkę normalnego życia. To właśnie wtedy pojawia się ona. Tajemnicza kobieta (Charlize Theron), która wciąga Doma w niebezpieczny świat, z którego nie ma ucieczki. Dom zdradzi najbliższych. Wszystkich czeka czas pełen prób i testów, jakich nie widzieliśmy dotąd w kinie. Od wybrzeży Kuby przez ulice Nowego Jorku po lody arktycznego morza Barentsa. Bohaterowie przemierzą świat, by powstrzymać zło i chaos. I uratować tego, który uczynił ich rodziną."
http://film.wp.pl/dziejesiewkulturze-powstaje-film-o-katastrofie-samolotowej-kultowego-zespolu-wiemy-kto-zagra-czlonkow-aerosmith-wideo-6115842572916353a,"#dziejesiewkulturze: powstaje film o katastrofie samolotowej, w której zginęli członkowie kultowego zespołu  [WIDEO] Czego należy się spodziewać po filmie ''''Street Survivors: The True Story of the Lynyrd Skynyrd Plane Crash''''? Która polska posłanka zadebiutowała powieścią w klimacie postapo i dlaczego Radiohead nie powinno zagrać w Tel Awiwie? Sprawdź, co #dziejesiewkulturze."
http://film.wp.pl/dziejesiewkulturze-powstaje-film-o-katastrofie-samolotowej-w-ktorej-zgineli-czlonkowie-kultowego-zespolu-wideo-6115842572916353a,"#dziejesiewkulturze: powstaje film o katastrofie samolotowej, w której zginęli członkowie kultowego zespołu  [WIDEO] Czego należy się spodziewać po filmie ''''Street Survivors: The True Story of the Lynyrd Skynyrd Plane Crash''''? Która polska posłanka zadebiutowała powieścią w klimacie postapo i dlaczego Radiohead nie powinno zagrać w Tel Awiwie? Sprawdź, co #dziejesiewkulturze."
http://film.wp.pl/dziejesiewkulturze-faye-dunaway-o-oscarowej-wpadce-czuje-sie-winna-wideo-6116187970001025a,"#dziejesiewkulturze: Faye Dunaway o oscarowej wpadce. ""Czuję się winna"" [WIDEO] Kto, zdaniem Faye Dunaway, jest odpowiedzialny za oscarową wpadkę wszech czasów z tegorocznej gali? Dlaczego polscy fani The Offspring mają powody do radości? Sprawdź, co #dziejesiewkulturze."
http://film.wp.pl/volta-jest-zwiastun-boladz-pazura-i-wieckiewicz-u-machulskiego-6116178241783937a,"""Volta"" jest zwiastun. Bołądź,  Pazura i Więckiewicz u Machulskiego Do sieci trafił zwiastun najnowszej komedii Juliusza Machulskiego, ""Volta"". Zobaczcie, co tym razem proponuje wiedzom twórca takich hitów jak ""Seksmisja"" czy ""Kiler"". Produkcja promowana jest hasłem: przekręt, który przejdzie do historii kina. Trzeba przyznać, że Machulski szykuje prawdziwą jazdę bez trzymanki. Jego aktorzy nie przebierają w słowach, coś dziwnego dzieje się z oczami Cezarego Pazury, a i tak cały show kradnie Jacek Braciak. Wspomniany trailer poniżej. W rolach głównych zobaczymy plejadę polskich gwiazd, w tym: Olgę Bołądź, Aleksandrę Domańską, Andrzeja Zielińskiego, Cezarego Pazurę, Tomasza Kota, Michała Żurawskiego, Roberta Więckiewicza, Jacka Braciaka i wielu innych. Bruno Volta to prawdziwy ""kiler"" w rozwiązywaniu zagadek i przeglądaniu ludzi na wylot. Pewnego dnia jego zmysł kombinowania i zarabiania zostaje postawiony w stan pełnej gotowości. Jego znacznie młodsza partnerka Agnieszka w niecodziennych okolicznościach poznaje dziewczynę o imieniu Wiki. Nowa znajoma znajduje w ścianie starej kamienicy tajemniczy i niezwykle drogocenny przedmiot. Volta nie może przepuścić wartej miliony okazji. Wspólnie z cwaniakowatym ochroniarzem Dychą postanawia zagrać vabank i jest gotowy na wszystko, aby wejść w posiadanie niezwykłej rzeczy. Nie będzie to jednak łatwe, bo niewinnie wyglądająca Wiki to w istocie godny rywal, a nie jakaś tam ""słaba płeć"". Do kin kryminalna komedia w reżyserii Juliusza Machulskiego trafi 7 lipca."
http://film.wp.pl/nowe-gwiezdne-wojny-kraina-lodu-2-indiana-jones-disney-ujawnia-daty-premier-6116174769752193a,"Nowe ""Gwiezdne wojny"", ""Kraina lodu 2"", ""Indiana Jones"": Disney ujawnia daty premier Studio Disneya przedstawiło plany na najbliższe lata. Tym samym poznaliśmy daty premier kilku wyczekiwanych produkcji, w tym 9. części sagi ""Gwiezdnych wojen"". W odróżnieniu od ostatnich produkcji z popularnej serii science fiction, obraz ""Star Wars: Episode IX"" w reżyserii Colina Trevorrowa nie trafi do kin w grudniu, lecz w maju. Dokładnie rzecz biorąc 24 maja 2017 roku. Dzieło dostępne będzie w formacie 3D. Podobnie jak nowa, aktorska wersja ""Króla lwa"", z premierą ustaloną na 19 lipca 2019 roku. Wiemy też, że na sequel ""Krainy lodu"" będzie trzeba poczekać do 27 listopada 2019, a na ""Toy Story 4"" prawdopodobnie do 21 czerwca 2019 roku. Niezbyt dobre wieści Disney ma dla fanów ""Indiany Jonesa"". Nowy film wejdzie na ekrany dopiero 10 lipca 2020, a nie jak zapowiadano wcześniej w lipcu 2019. Ponadto ""A Wrinkle in Time"" z udziałem takich gwiazd jak Storm Reid, Oprah Winfrey, Reese Witherspoon, Mindy Kaling, Chris Pine, Gugu Mbatha-Raw, Rowan Blanchard i Zach Galifianakis poznamy 6 kwietnia 2018 roku, a kontynuację ""Ralpha Demolki"" na Święto Dziękczynienia 2018 roku, czyli 21 listopada."
http://film.wp.pl/cannes-2017-will-smith-i-paolo-sorrentino-w-jury-poznaj-pelen-sklad-6116168263002241a,"Cannes 2017: Will Smith i Paolo Sorrentino w jury. Poznaj pełen skład Kilka tygodni przed rozpoczęciem 70. Międzynarodowego Festiwalu Filmowego w Cannes znamy pełen skład jury. Poznajcie gwiazdy, które w tym roku dostąpią wielkiego zaszczytu decydowania o tym, komu przypadnie Złota Palma. Przewodniczącym jury Konkursu Głównego jest Pedro Almodóvar, hiszpański twórca filmów ""Wszystko o mojej matce"", ""Volver"" czy ""Kobiety na skraju załamania nerwowego"". Wspierać go będą dwukrotnie nominowany do Oscara Will Smith; weterani Cannes Park Chan-wook z Korei i Paolo Sorrentino z Włoch; reżyserka obrazu ""Toni Erdman"" Maren Ade; chińska aktorka i producentka Fan Bingbing; francuska filmowiec Agnes Jaoui; francuski kompozytor Gabriel Yared i - co wiemy już od pewnego czasu - amerykańska aktorka Jessica Chastain. (Paolo Sorrentino - fot. Getty) Tegoroczny festiwal w Cannes odbędzie się w dniach 17 - 28 maja. Oto program festiwalu:"
http://film.wp.pl/nie-zyje-krytyk-i-publicysta-zdzislaw-pietrasik-6116159530436225a,"Nie żyje krytyk i publicysta Zdzisław Pietrasik Zmarł Zdzisław Pietrasik, krytyk oraz publicysta filmowy i teatralny - poinformowało w środę Stowarzyszenie Filmowców Polskich. Wieloletni członek SFP, zmarł 25 kwietnia w Warszawie. Miał 69 lat. Zdzisław Pietrasik urodził się 20 listopada 1947 roku w Sadówce. Ukończył Filologię Polską na Uniwersytecie Łódzkim, studiował także w Instytucie Dziennikarstwa na Uniwersytecie Warszawskim. Jak powiedział kilka lat temu w rozmowie z Anną Gronczewską, początkowo - po skończeniu filologii - chciał iść na reżyserię. Ostatecznie wybrał właśnie podyplomowe Studium Dziennikarskie. - Teraz nie żałuję, zwłaszcza, kiedy patrzę na kolegów reżyserów z moich roczników. Też pewnie byłbym teraz sfrustrowany i rozgoryczony. Co nie znaczy, że dziennikarstwo jest zawodem lekkim, łatwym i przyjemnym - dodał wtedy. Pierwszą recenzję wydał o filmie ""Krzyżacy"" Aleksandra Forda. ""Książka była lepsza!"" - powiedział koleżance, jeszcze jako uczeń podstawówki rozmiłowany w powieści Sienkiewicza. - To była moja pierwsza recenzja, jaką w życiu wygłosiłem, co więcej, do dziś się z nią zgadzam - podkreślił po latach. Publikował m.in. w piśmie studenckim ""itd"" i ""Kulturze"", a następnie w ""Polityce"". Zajmował się głównie krytyką filmową i relacjonowaniem wydarzeń z dziedziny kinematografii. Był także autorem artykułów na temat teatru oraz wydarzeń społeczno-kulturalnych. Był kuratorem Warszawskich Spotkań Teatralnych. Pełnił funkcję kierownika działu kulturalnego tygodnika ""Polityka"". W 1987 otrzymał Złoty Krzyż Zasługi, a w 2005 r. - Srebrny Medal Zasłużony Kulturze Gloria Artis. W 2011 r. został odznaczony Krzyżem Kawalerskim Orderu Odrodzenia Polski. Był wieloletnim członkiem Stowarzyszenia Filmowców Polskich. Polskie kino, jak podkreśliło SFP w komunikacie, ""w Jego osobie miało zawsze sojusznika"". Prowadził internetowego bloga ""Widzi mi się"", gdzie pisał m.in. o wydarzeniach kulturalnych i nowych premierach. Zmarł 25 kwietnia w Warszawie, miał 69 lat."
http://film.wp.pl/apel-ofiary-polanskiego-o-ujawnienie-kluczowego-dokumentu-w-sprawie-6116148259202689a,"Apel ofiary Polańskiego o ujawnienie kluczowego dokumentu w sprawie Samantha Geimer, o której zgwałcenie oskarżony jest reżyser Roman Polański, w liście do prokuratury w Los Angeles domaga się ujawnienia dokumentu, który miałby doprowadzić do zamknięcia toczącego się od dekad postępowania - poinformował ""Hollywood Reporter"". Polański jest oskarżony o to, że w 1977 r. podał środki usypiające i alkohol 13-letniej wówczas Samancie Gailey (obecnie Geimer) i doprowadził ją do poddania się aktowi seksualnemu w domu aktora Jacka Nicholsona. Zgodnie z ustawodawstwem stanu Kalifornia kontakt seksualny z nieletnią traktowany jest jako gwałt. Na mocy zawartej wtedy ugody Polański przyznał się do uprawiania seksu z nieletnią, w zamian za oddalenie innych zarzutów (w tym podania osobie niepełnoletniej substancji o regulowanym obiegu) i w ramach tej ugody spędził 42 dni w areszcie. Przed ogłoszeniem wyroku opuścił jednak USA w obawie, że sędzia nie dotrzyma warunków ugody. W liście odczytanym we wtorek na sali sądowej w Los Angeles, a skierowanym do kierownictwa miejscowej prokuratury, Geimer zarzuciła przedstawicielom miejscowego wymiaru sprawiedliwości, że wykorzystywali głośną sprawę, by rozwijać swoje kariery, nie dbając o ochronę samej poszkodowanej. Geimer żąda ujawnienia zeznania złożonego w 2010 r. przez byłego zastępcę miejscowej prokuratury, Rogera Gunsona. Ma ono potwierdzić, że sędzia zajmujący się sprawą Polańskiego w latach 70. obiecał mu wyrok w zawieszeniu. Geimer, która kilkakrotnie oświadczała, że przebaczyła Polańskiemu, uważa, że ujawnienie zeznania Gunsona umożliwiłoby reżyserowi przyjazd do USA bez ryzyka trafienia do więzienia i pozwoliłoby na zamknięcie sprawy, która od wielu lat przysparza cierpień zarówno jej samej, jak i jej rodzinie. 83-letni obecnie Polański kilkakrotnie próbował doprowadzić do zakończenia procesu bez konieczności osobistego stawiennictwa w sądzie. Próby kończyły się jednak niepowodzeniem. Najbliższa rozprawa w jego sprawie ma się odbyć w czerwcu."
http://film.wp.pl/madonna-nie-jest-zadowolona-z-planow-nakrecenia-jej-filmowej-biografii-tworcow-blonde-ambition-nazywa-szarlatanami-i-glupcami-wideo-6116150603404929a,"Madonna nie jest zadowolona z planów nakręcenia jej filmowej biografii. Twórców ""Blonde Ambition"" nazywa szarlatanami i głupcami [WIDEO] Madonna skrytykowała plany nakręcenia filmu biograficznego o niej samej. Gwiazda umieściła stosowny post na swoim Instagramie. Napisała w nim, że nikt poza nią nie wie tego, co ona, zatem tylko piosenkarka jest w stanie przedstawić swoją historię.  Produkcją zajmuje się m.in. Michael De Luca, odpowiedzialny wcześniej za ""Pięćdziesiąt twarzy Greya”."
http://film.wp.pl/nie-zyje-zdzislaw-pietrasik-byl-fantastycznym-kolega-i-szefem-6116218087696513a,"Nie żyje Zdzisław Pietrasik. ""Był fantastycznym kolegą i szefem"" Nie żyje Zdzisław Pietrasik, krytyk oraz publicysta filmowy i teatralny. Był wieloletnim członkiem Stowarzyszenia Filmowców Polskich. ""Dzięki niemu rozmowy stawały się istotne"" - tak mówi o nim Justyna Sobolewska, koleżanka z redakcji ""Polityki"", z którą Pietrasik był związany, - Był fantastycznym szefem i kolegą. Przyjmował mnie do pracy, potrafił świetnie kierować zespołem, wydobywać z każdego to, co najlepsze. Cenili go nawet ci, których krytykował. Z taką klasą to robił. Rozmowy o kulturze w ""Tygodniku kulturalnym"" dzięki niemu stawały się rozmowami istotnymi. I wszyscy czekali na jego powitanie ""kłaniam się państwu"" - wspomina dla WP Justyna Sobolewska, krytyczka literacka. - Nie ma już chyba takich osobowości, takich krytyków jak on. Po Zygmuncie Kałużyńskim, Krzysztofie Mętraku i Marii Kornatowskiej, ławka z tego rodzaju krytycznymi osobowościami zrobiła się zupełnie już pusta. Pietrasik był gwiazdą, chociaż w ogóle o to nie zabiegał. Wystarczyło, że był sobą. W ""Polityce"" pisał językiem prostym, przystępnym, wręcz gawędziarskim. Jego teksty miały siłę autora. Faceta, którego nie sposób było nie polubić - tak pisał o nim Łukasz Maciejewski dla Onetu. Zdzisław Pietrasik urodził się 20 listopada 1947 roku w Sadówce. Ukończył Filologię Polską na Uniwersytecie Łódzkim, studiował także w Instytucie Dziennikarstwa na Uniwersytecie Warszawskim. Publikował m.in. w piśmie studenckim ""itd"" i ""Kulturze"", a następnie w ""Polityce"". Zajmował się głównie krytyką filmową i relacjonowaniem wydarzeń z dziedziny kinematografii. Był także autorem artykułów na temat teatru oraz wydarzeń społeczno-kulturalnych. Był kuratorem Warszawskich Spotkań Teatralnych. Pełnił funkcję kierownika działu kulturalnego tygodnika ""Polityka"". W 1987 otrzymał Złoty Krzyż Zasługi, a w 2005 r. - Srebrny Medal Zasłużony Kulturze Gloria Artis. W 2011 r. został odznaczony Krzyżem Kawalerskim Orderu Odrodzenia Polski. Był wieloletnim członkiem Stowarzyszenia Filmowców Polskich. Polskie kino, jak podkreśliło SFP w komunikacie, ""w Jego osobie miało zawsze sojusznika"". Prowadził internetowego bloga ""Widzi mi się"", gdzie pisał m.in. o wydarzeniach kulturalnych i nowych premierach. Zmarł 25 kwietnia w Warszawie, miał 69 lat."
http://film.wp.pl/channing-tatum-fabryka-snow-pokochala-go-od-pierwszego-wejrzenia-6116210269681793a,"Channing Tatum: Fabryka Snów pokochała go od pierwszego wejrzenia Kiedy zaproponowano mu rolę w filmie ""Magic Mike"", nie wahał się ani przez chwilę. Nie musiał się też jakoś wyjątkowo przygotowywać - jak wyznawał, wiedzę czerpał ze swoich doświadczeń z młodości. Channing Tatum od dawna znajduje się w czołówkach rankingów na najprzystojniejszych i najseksowniejszych hollywoodzkich aktorów (chociaż on sam, z natury bardzo skromny, nie może w to uwierzyć); nie musi też obawiać się braku propozycji, bo Fabryka Snów pokochała go niemal od pierwszego wejrzenia. Jeszcze jako młody chłopak cieszył się ogromną sympatią rówieśników - był przystojny, miał wielkie powodzenie wśród dziewczyn i doskonale spisywał się na boisku; a za swoje osiągnięcia sportowe otrzymał nawet stypendium. Studiów jednak nie skończył - w szkole radził sobie średnio i wkrótce postanowił znaleźć sobie inne zajęcie. 
Początki jego kariery nie należały do najłatwiejszych. Imał się najróżniejszych prac, aż wreszcie, by podreperować swój budżet, przystojny 19-latek zatrudnił się w nocnym klubie ze striptizem, gdzie występował pod pseudonimem Chan Crawford. Ta informacja ujrzała światło dzienne dopiero wiele lat później - choć Tatum zapewnia, że nie wstydzi się swojej przeszłości; nie mówił o tym, bo po prostu nie chciał martwić rodziców. Jego sytuacja poprawiła się po przeprowadzce do Miami - znalazł zachwyconego nim agenta i wreszcie zaczął stawiać pierwsze kroki w nowej branży. Zanim jednak trafił na wielkie ekrany i stał się amantem, zadowalał się epizodami, reklamami lub występami w teledyskach - na przykład w ""She Bangs"" Ricky''ego Martina. Potem zaproponowano mu angaż w agencji modeli, a stamtąd już tylko krok dzielił go od podbicia Hollywood. Po rolach w ""Spustoszeniu"", ""Supercross"" czy ""Ona to on"",** w 2006 roku trafił do obsady ""Step Up"", filmu, który przyniósł mu ogromną popularność**. Ale nie tylko dlatego darzy tę produkcję takim sentymentem - na jej planie poznał śliczną tancerkę o polskich korzeniach, Jennę Dewan. Między nimi błyskawicznie zaiskrzyło. Trzy lata później wzięli ślub, a po kolejnych czterech latach na świat przyszła ich córeczka Everly. Są zgodnym i kochającym się małżeństwem; i choć w prasie co jakiś czas pojawiają się plotki o kryzysie w ich związku (Tatumowi przypisywano na przykład romans z Amber Heard, wówczas dziewczyną Johnny''ego Deppa), oni wciąż cierpliwie im zaprzeczają. - To wszystko bzdury – irytował się Tatum, dodając, że chociaż przez napięty grafik nie może poświęcać rodzinie tyle czasu, ile by chciał, każdą wolną chwilę spędza u boku żony i córki. Faktycznie, nie da się ukryć, że Tatum ma pełne ręce roboty. Po ""Step Up"" zasypano go kolejnymi propozycjami - wystąpił we ""Wrogach publicznych"", „G.I. Joe: Czas Kobry”, czy melodramatach „Wciąż ją kocham” oraz „I że cię nie opuszczę”.  - Miałem nieprawdopodobne szczęście - mówił o przebiegu swojej kariery. - Czuję się, jakbym wygrał na loterii. Nie mam pojęcia, jak się tu znalazłem. Ale mam zamiar wciąż iść do przodu i stawać się coraz lepszy.
Ważnym dla niego filmem jest ""Magic Mike"" w reżyserii reżyserii Stevena Soderbergha. Podczas pisania scenariusza opierano się na wspomnieniach Tatuma. I choć aktor miał na tym polu spore doświadczenie, przyznawał później, że czuł się niezwykle skrępowany, rozbierając się na planie filmowym i tańcząc przed grupą statystek. Krytycy orzekli jednak jednomyślnie, że poradził sobie doskonale. Kiedy akurat nie gra i nie spędza czasu z rodziną, ćwiczy, by zachować doskonałą sylwetkę - wie, że tego wymagają od niego producenci, choć jego samego mocno irytuje ten hollywoodzki kult ciała. W wywiadach zdradzał, że nie przepada za siłownią, a jeśli już musi wybrać jakąś aktywność fizyczna, to jest to bez wątpienia bieganie.
Tatum nie ogranicza się też wyłącznie do aktorstwa - kilka lat temu wraz z żoną i kumplami założył dwie firmy i zajmuje się produkcją filmów; przyznaje, że woli grać w produkcjach na które sam może mieć większy wpływ, nie chce ślepo dostosowywać się do rozkazów i wskazówek innych. Niedawno aktor pojawił się u Quentina Tarantino w ""Nienawistnej ósemce""; w drugiej części hitu sprzed lat, czyli ""Magic Mike XXL""; i w ""Ave, Cezar"" w reżyserii Coenów. Użyczył także głosu Supermanowi w ""LEGO Batman: Film"".
Już niedługo będziemy go zaś mogli oglądać w akcyjniaku ""Kingsman: The Golden Circle"" i komedii ""Logan Lucky"" Soderbergha. Aktor ma także pojawić się w ""Gambicie"", musicalu ""Wingmen"" i ponownie wcieli się w znanego z ""21 Jump Street"" Jenko w komedii ""MIB 23""."
http://film.wp.pl/obcy-przymierze-zobacz-co-sie-stalo-z-bohaterami-prometeusza-polska-wersja-nowego-prologu-tylko-u-nas-wideo-6116160687208577a,"""Obcy: Przymierze"": zobacz, co się stało z bohaterami ""Prometeusza"". Polska wersja nowego prologu tylko u nas [WIDEO] Twórcy nowego ""Obcego” odsłaniają kolejne karty. W sieci zadebiutował właśnie filmowy prolog nadchodzącego obrazu. Tylko w WP klip zatytułowany ""Przejście"" możecie obejrzeć w polskiej wersji językowej. Dla fanów serii ""Obcy” to prawdziwa gratka, ponieważ prolog stanowi pomost pomiędzy ""Prometeuszem"" a ""Obcym: Przymierze"" i odpowiada na ważne pytane o dalszy los Davida i Elizabeth Shaw, bohaterów filmu z 2012 roku. ""Obcy: Przymierze"" to drugi rozdział nowej trylogii, którą zapoczątkował ""Prometeusz"" z 2012 roku. Statek osadniczy ""Przymierze"" dociera na nieznaną planetę, która wydaje się być prawdziwym rajem. Jednak członkowie ekspedycji szybko się przekonują, że trafili do mrocznego, pełnego tajemnic i niebezpieczeństw świata, którego jedynym mieszkańcem jest android David (Michael Fassbender), ocalały z katastrofy Prometeusza. W obsadzie filmu zobaczymy Michaela Fassbendera, Guya Pearce''a oraz Noomi Rapace, którzy wystąpili w ""Prometeuszu"", a także Katherine Waterston, Billy''ego Crudupa, Danny''ego McBride''a czy Carmen Ejogo.  ""Obcy: Przymierze"" trafi do polskich kin 12 maja. Za reżyserię ponownie odpowiada Ridley Scott, który współpracował z trzema scenarzystami: Michaelem Greenem, Jackiem Paglenem i Johnem Loganem."
http://film.wp.pl/nie-zyje-jonathan-demme-tworca-milczenia-owiec-mial-73-lata-6116264114136705a,"Nie żyje Jonathan Demme. Twórca ""Milczenia owiec"" miał 73 lata Jonathan Demme, reżyser, scenarzysta i producent, filmowych przebojów takich jak ""Milczenie Owiec” i ""Filadelfia”, zmarł w wieku 73 lat. Przyczyną jego śmierci był rak przełyku i komplikacje po chorobie serca. Jonathan Demme urodził się w 1944 roku w Baldwin, w stanie Nowy Jork. Studiował weterynarię, ale studia szybko porzucił na rzecz kariery dziennikarskiej.  W 1996 roku służył w United States Air Force, a w 1969 roku wyjechał do Anglii, gdzie pracował jako producent telewizyjny. Tak zaczęła się jego przygoda z filmem. Zadebiutował filmem ""Gorąca klatka"" (1974), ale pierwszym świetnie przyjętym filmem była komedia ""Handle with Care” (1977 rok). W 1992 roku zdobył Oscara dla najlepszego reżysera za ""Milczenie owiec"",  jeden z najwybitniejszych thrillerów psychologicznych XX w. W 1993 roku wyreżyserował film ""Filadelfia” o epidemii AIDS, za który również otrzymał Oscara za rolę Toma Hanksa. Dzięki jego pracy tempa nabierały kariery aktorskie: Jodie Foster, Anthony''ego Hopkinsa, Toma Hanksa, Denzela Washingtona czy Anne Hathaway. Zawsze potrafił dostrzec w aktorach coś innego, czego pozostali reżyserzy nie widzieli.  Wśród jego najważniejszych filmów wymienia się także: ""Melvin i Howard"" (1980), ""Kandydat"" (2004) i ""Rachel wychodzi za mąż"" (2008). Na uwagę zwracają również jego dokumenty muzyczne: ""Stop Making Sense"" (1980) i ""Neil Young: Serce ze złota"" (2006). Ostatni film, który wyreżyserował, to ""Nigdy nie jest za późno"" (2015) z Meryl Streep. Współtworzył także program ""Saturday Night Live"".   Ostatni film Demme''a, który gościł na naszych ekranach to ""Nigdy nie jest za późno"" (2015) z Meryl Streep w roli głównej. Później z Justinem Timberlakiem artysta zrealizował koncertowy dokument ""Justin Timberlake + the Tennessee Kids"" (2016). Na przełomie 2016 i 2017 roku pracował nad jednym z odcinków serialu kryminalnego ""Shots Fired"", który w USA trafił na antenę 26 kwietnia.  Demme walczył z rakiem przełyku i chorobą serca. Nowotwór zdiagnozowano u niego w 2010 roku. W 2015 nastąpił nawrót choroby."
http://film.wp.pl/krystyna-janda-zalamana-po-stracie-przyjaciolki-to-ona-przyczynila-sie-do-powstania-fundacji-i-teatru-aktorki-6116488733448321a,"Krystyna Janda załamana po stracie przyjaciółki. To ona przyczyniła się do powstania fundacji i teatru aktorki - Kochana Małgosiu! Byłaś wspaniałym Człowiekiem. Wielką przyjaciółką świata i ludzi. Dla mnie, wcześniej mojego męża i całej naszej fundacji byłaś człowiekiem opatrznościowym – napisała na swojej stronie internetowej Krystyna Janda, która w ten sposób pożegnała zmarłą w kwietniu Małgorzatę Markiewicz. - Przy powstawaniu Teatru Polonia zrobiliśmy razem rzeczy nie do zrobienia a Ty cały czas nas prowadziłaś, byłaś przy nas, a mnie specjalnie, w sytuacjach kryzysowych, dodawałaś odwagi i trzymałaś za rękę. Gdyby nie Ty i Twoi przyjaciele, współpracownicy, twoje biuro architektoniczne, nie wiem jak byłoby z powstaniem i Teatru Polonia i potem Och-Teatru – pisała Janda. Jak podkreśla ""Na żywo"", Markiewicz była przy aktorce, kiedy zmarł jej mąż Edward Kłosiński. ""Nawet ostatnio, gdy Janda borykała się z coraz większymi problemami finansowymi, związanymi ze zmniejszeniem wysokości dotacji Ministerstwa Kultury, znajdowała sposoby, by nie popadać w marazm"" – czytamy w tygodniku. Pewnym jest, że Janda i Markiewicz miały wiele wspólnych planów, ""myślały o kolejnej fundacji, ale ten projekt na razie nie ujrzy światła dziennego. Janda musi oswoić się z tą bolesną stratą, żyć dalej i działać"" – mówił ""Na Żywo"" pracownik fundacji.
""Choć wie, że bez Małgosi będzie jej dużo trudniej. Już nic nie będzie takie, jak dawniej"" – dodaje."
http://film.wp.pl/halina-labonarska-i-jerzy-zelnik-ze-zlotym-medalem-gloria-artis-6116479488693889a,"Halina Łabonarska i Jerzy Zelnik ze Złotym Medalem Gloria Artis Aktorzy Halina Łabonarska oraz Jerzy Zelnik otrzymali w środę z rąk ministra kultury Piotra Glińskiego Złote Medale ""Zasłużony Kulturze Gloria Artis"". Srebrny Medal Gloria Artis otrzymał poeta i autor tekstów Lech Makowiecki. - Spełniamy nasz obowiązek i honorujemy państwa tymi odznaczeniami, które są najwyższymi odznaczeniami dla artystów, twórców, jakimi resort dysponuje. (...) Zasłużyliście się dla państwa polskiego, dla Polski, za co chciałbym serdecznie podziękować - powiedział podczas uroczystości wręczenia medali wicepremier, minister kultury i dziedzictwa narodowego Piotr Gliński. - Moim obowiązkiem jest po prostu przekazać ten honor, który się państwu należy. Dziękujemy za te lata pracy - trochę w różnych dziedzinach, ale też i podobnych, bo mamy dwóch wybitnych aktorów i barda, poetę - dodał Gliński. - Cieszę się, że możemy dzisiaj być razem na tej uroczystości - podkreślił minister kultury. Złoty Medal Gloria Artis otrzymała Halina Łabonarska - aktorka występująca przede wszystkim w teatrze. Debiutowała na scenie Teatru Nowego w Łodzi (1969), a następnie związała się z zespołem Izabelli Cywińskiej, z którym występowała w teatrach w Kaliszu i Poznaniu. W tym okresie stworzyła wiele ról pierwszoplanowych, które przyniosły jej uznanie, zostały zauważone przez krytykę oraz przyczyniły się do uformowania jej dojrzałego aktorskiego stylu. - Łabonarska jest aktorką obdarzoną niebywałym talentem. Tak była postrzegana zresztą od samego początku swojej kariery. Świadczą o tym jej osiągnięcia w Teatrze Bogusławskiego w Kaliszu, w Teatrze Nowym w Poznaniu, a później w teatrach warszawskich"" - powiedział aktor Wiesław Komasa, który w laudacji przypomniał życiorys wyróżnionej. - Jej droga aktorska wypełniona jest wspaniałymi, bardzo różnorodnymi kreacjami w teatrze, w kinie, w telewizji, w radiu, obfituje w niezliczoną liczbę nagród festiwalowych, wspaniałych recenzji i uznania widzów - podkreślił Komasa. - Talent i pasję poparła Halina Łabonarska ogromną pracą - dodał aktor. Łabonarska, odbierając medal, powiedziała:
- Te lata pracy były dla mnie zawsze taką radością, że mogę brać udział w procesie twórczym i że tak często zdarzało mi się spotkać wybitnych twórców, reżyserów, kolegów, aktorów. To w ogromnym stopniu była ich zasługa, że uczyli mniej nieustannie, a ja uczyłam się od nich i ta współpraca myślę przebiegała bardzo harmonijnie przez tyle lat. Tym bardziej liczę na to, że jeszcze coś uda mi się zrobić dla kultury polskiej. Złoty Medal Gloria Artis otrzymał także aktor filmowy i teatralny Jerzy Zelnik, odtwórca słynnej roli Ramzesa XIII w filmie ""Faraon"" Jerzego Kawalerowicza. - Kiedy nie miał możliwości realizowania własnej wizji w teatrze, w tym dużym teatrze, on człowiek z zadatkami na celebrytę, ba powiedzmy otwarcie - celebryta - zszedł w dół. Już w latach 80. w momencie politycznej próby dla świata artystycznego słyszeliśmy go mówiącego wielkie narodowe strofy od ołtarza - mówił w laudacji na temat Zelnika dziennikarz Piotr Zaremba. - W ostatnich latach poszukał twórczych możliwości w inscenizacjach granych po kościołach i w sztukach granych np. w seminariach duchownych, na uczelniach, w pracy z amatorami, także ze studentami. To jest naprawdę wspaniałe, to jest kultura pełną gębą wciągająca do współuczestnictwa masy ludzi. To kultura mająca związek z wrażliwością zwykłego człowieka. Za to wypada Jerzemu Zelnikowi szczególnie podziękować"" - uważa Zaremba. Jak mówił - Zelnik ma wyraźne poglądy, nie stroni od zaangażowań poza artystycznych, a przecież dba o to, aby nikogo nie urazić, nie wykluczyć i nie zranić. Jest w tym rys jego osobistej szlachetności, ale choćby próba dialogu z innymi artystami to także część wielkiego dzieła tworzenia polskiej kultury, zawsze odnosiłem wrażenie i było to o tyle krzepiące, że dla Jerzego polska kultura jest jedna, a dziś często po różnych stronach rozmaitych kontrowersji to poczucie, tracimy - podkreślił Zaremba. Zelnik dziękując za wyróżnienie mówił, że jest ""bardzo wdzięczny za docenienie"". - Zawsze mi się wydaje, mówiąc po chrześcijańsku, że im więcej nagród ma się na ziemi, tym może mniej będzie w niebie, więc z tym trzeba uważać - zaznaczył aktor. - Chciałbym, żeby dla mnie podstawową nagrodą była jednak akceptacja moich widzów, mojej rodziny i chyba, powiem może górnolotnie, ale moich rodaków, żeby oni ściskali mi dłoń w sposób taki niekłamany, za coś dziękowali, może z jakimś wzruszeniem. Takie wzruszenie widza jest rzeczywiście czymś, co jest nie do przecenienia i tego sobie życzę, państwu również, żebyście się nie zawiedli, że będę jeszcze parę lat działał i może jakoś wspomagał naszą kulturę, która wydaje się, że wymaga jeszcze większego ożywienia"" - podkreślił Zelnik. Srebrny medal ""Zasłużony Kulturze Gloria Artis"" został przyznany poecie, autorowi tekstów, kompozytorowi, muzykowi, scenarzyście i felietoniście Lechowi Makowieckiemu. Laudację, przygotowaną przez muzyka Pawła Piekarczyka, na temat Makowieckiego odczytał w trakcie uroczystości dyrektor biura ministra kultury Michał Góras. - Docenienie Lecha Makowieckiego, który w czasach, w których żyjemy, pisał pieśni i piosenki o patriotyzmie, honorze, bohaterach jest szczególnie bliskie mojemu sercu. Sam znam doskonale te czasy i wiem, że kolokwialnie mówiąc, tłoku po naszej stronie nie było - napisał Piekarczyk. - Lechu, gdybyś zamiast pisać o rotmistrzu Pileckim, pisał o zagrożeniu nacjonalizmem, zamiast chrztu Polski, wspominał grożącą nam katolicką dyktaturę, a zamiast sprawy Wołynia, rozważałbyś wartość miłości homoseksualnej, jeździłbyś znacznie lepszym samochodem i prawdopodobnie nie wychodziłbyś z telewizji. Byłbyś również na okładkach kolorowych czasopism, a tak masz nasz szacunek - podkreślił Piekarczyk. - Moje wiersze w wykonaniu Halinki i Jurka nabierają takiej szlachetności, że nawet moja żona nie wierzy w to, że to są moje wiersze - powiedział Makowiecki, odbierając medal. - Postaram się kontynuować to, co zaczęliśmy wiele lat temu. Chciałbym też, żebyśmy przestali być bardami +wyklętymi+ i żebyśmy mogli szerzej propagować to w mediach wolnej Polski. (...)Zawsze to będę powtarzał wojna o historyczną prawdę tak naprawdę będzie rozegrana, wygrana na niwie pop kultury - czyli film, ballada, teledysk"" - podkreślił poeta, autor tekstów. Medale ""Zasłużony Kulturze Gloria Artis"" nadawane są od 2005 r. osobom szczególnie wyróżniającym się w dziedzinie twórczości artystycznej, działalności kulturalnej lub ochronie kultury i dziedzictwa narodowego. Wyróżnienie to honoruje wybitne zasługi na polu kultury i ma trzy stopnie: medal złoty, srebrny i brązowy."
http://film.wp.pl/zachowywali-sie-jak-para-napalonych-nastolatkow-plazowe-igraszki-77-letniego-ala-pacino-i-jego-duzo-mlodszej-dziewczyny-6116473070352513a,"Zachowywali się jak para napalonych nastolatków. Plażowe igraszki 77-letniego Ala Pacino i jego dużo młodszej dziewczyny Miłość nie zna granic. Zarówno tych geograficznych, jak i wiekowych. Udowadniają to legendarny Al Pacino i południowoamerykańska aktorka Lucila Solá. Para spotyka się od 2012 roku. Między nimi jest aż 39 lat różnicy. Para została sfotografowana na meksykańskiej plaży, gdzie Pacino celebrował swoje 77. urodziny. Patrząc na zdjęcia ustrzelone przez paparazzi, trudno się nie zgodzić, że aktor przeżywa drugą młodość. Pacino i Solá na poważnie zaczęli spotykać się w 2012 roku. Od tamtej pory są nierozłączni. Lucila Solá urodziła się w 1979 roku i jest córką rzecznika argentyńskiego prezydenta Raula Alfonsína (1983-89). Urodziwa Argentynka zajmuje się modelingiem i aktorstwem. Do tej pory zagrała w 20 filmach i serialach, m.in. ""Kościach"" i ""Współczesnej rodzinie"". Lucila pojawi się niedługo u boku Danny''ego Trejo w thrillerze ""Cat''s Revenge "" w reżyserii Guillermo Zapaty. Mimo 77 lat na karku Pacino nie wybiera się na emeryturę.  Występuje w kilku filmach rocznie, choć ostatnią wartą zapamiętania rolę zagrał w dramacie ""Manglehorn"" z 2014 roku.  W tym roku zobaczymy go najprawdopodobniej w ""The Trap"" Harmony''ego Korine oraz ""Dabka"" Bryana Buckleya. Z kolei na 2018 rok został zapowiedziany ""The Irishman"" Martina Scorsese, gdzie obok Pacino zagrają m.in. Robert De Niro i Joe Pesci."
http://film.wp.pl/to-bedzie-hit-wakacji-zobacz-najnowszy-zwiastun-filmu-auta-3-wideo-6116464796211329a,"To będzie hit wakacji. Zobacz najnowszy zwiastun filmu ""Auta 3"" [WIDEO] W sieci pojawił się nowy zwiastun trzeciej odsłony przygód Zygzaka, Złomka i reszty ekipy, która trafi do kin 15 czerwca. W trailerze Zygzak McQueen martwi się tym, co po nim pozostanie. Jego kariera dobiega końca. Parę rzeczy bohater postanawia przemyśleć. Chce, żeby ostatnie zdanie należało do niego.  Przypomnijmy, że wedle wcześniejszych zapowiedzi w nadchodzącej części popularnej serii Zygzak McQueen potrzebować będzie pomocy, by ścigać się w coraz bardziej zaawansowanych technologicznie wyścigach. Jego trenerem-mechanikiem zostaje więc żółta Cruz Ramirez. Razem przygotują Zygzaka do udziału w Floryda 500. Za reżyserię animacji odpowiada Brian Fee. W anglojęzycznej wersji głosu Zygzakowi ponownie użyczy Owen Wilson. W obsadzie znaleźli się ponadto Larry the Cable Guy, Bonnie Hunt i Cheech Marin. Pierwszy obraz z serii zarobił ponad 460 milionów dolarów, ""Auta 2"" przyniosły ponad 560 milionów dolarów zysku. ""Auta 3"" mają trafić do polskich kin 15 czerwca."
http://film.wp.pl/zbyt-seksowna-dla-filmu-kambodzanska-aktorka-ukarana-rocznym-zakazem-wystepowania-6116538140559489a,"Zbyt seksowna dla filmu. Kambodżańska aktorka ukarana rocznym zakazem występowania Czy można być zbyt seksownym? W Kambodży jak najbardziej. Właśnie z tego powodu aktorka Denny Kwan dostała roczny zakaz występowania przed kamerami.  Tamtejszy odpowiednik ministerstwa kultury orzekł, że 24-letnia aktorka zachowuje się nieobyczajnie, jest zbyt wyzywająca i seksowna. W związku z tym nie może przez najbliższe 12 miesięcy pojawiać się na ekranie.  Dodatkowo Denny Kwan musi przejść przymusową ""reedukację""  w Ministerstwie Kultury i Sztuki, ponieważ złamała tamtejszy kodeks postępowania.  - Kambodży jest mnóstwo seksownych aktorek, które mają na koncie znacznie odważniejsze role niż ja – broni się Kwan na łamach ""Cambodia Daily"". Roczny zakaz, jakim została objęta aktorka, odbił się głośnym echem w całym kraju. Swoje niezadowolenie wyraziły organizacje walczące o prawa kobiet. W Kambodżuy Denny Kwan jest bardzo popularną gwiazdą - ma m.in. swoją własną linię kosmetuków. Aktorka prężnie dzieła też w socialmediach. Na Facebooku śledzi ją ponad 300 tys. internautów."
http://film.wp.pl/dziejesiewkulturze-gwiazda-filmu-kevin-sam-w-domu-znowu-szaleje-wideo-6116542231910529a,"#dziejesiewkulturze: gwiazda filmu ''''Kevin sam w domu'''' znowu szaleje [WIDEO] Co tym razem zmalował Macaulay Culkin? Czy Ewan McGregor zostanie Krzysiem Kubusia Puchatka i o co wiemy o ''''Wyspie psów'''' Wesa Andersona? Sprawdź, co #dziejesiewkulturze."
http://film.wp.pl/byly-manager-obraza-johnnyego-deppa-w-oficjalnym-pismie-6116526462687361a,"Były manager obraża Johnny''ego Deppa w oficjalnym piśmie Ciąg dalszy konfliktu Johnny''ego Deppa z byłym managerem. Aktor został obrażony przez Davida Shane’a, jednego ze swoich byłych doradców finansowych. - Depp to notoryczny kłamca, unikający odpowiedzialności za swoje skandaliczne zachowanie - czytamy w oświadczeniu wydanym przez managera. Konflikt toczy się już od kilku miesięcy. Aktor pozwał spółkę zarządzającą jego majątkiem i oskarżył ją o nieuczciwość. Kto ma rację?  Manager oskarża Deppa o ""skandaliczne zachowanie"" i ""notoryczne kłamstwa"" ""Skandaliczne zachowanie"" - manager gwiazdora wydał oficjalne oświadczenie ""Skandaliczne zachowanie"" i ""Notoryczne kłamstwa"" - maganer Deppa wydał oświadczenie"
http://film.wp.pl/tworca-szostego-zmyslu-polaczyl-swoje-dwa-najlepsze-hity-czekalismy-na-to-17-lat-6116514552284801a,"Twórca ""Szóstego zmysłu"" połączył swoje dwa najlepsze hity. Czekaliśmy na to 17 lat M. Night Shyamalan zdetonował na Twitterze bombę. Reżyser zapowiedział, że ma gotowy scenariusz, w którym spotykają się bohaterowie jego filmów – „Niezniszczalnego” i „Split”. Pierwszy miał premierę 17 lat temu. - Okay. No to zaczynamy. Skończyłem nowy scenariusz - napisał reżyser na Twitterze.  - Mój nowy film będzie sequelem ""Niezniszczalnego"" i ""Split"". Zawsze marzyłem, aby zderzyć te dwa filmy ze sobą w trzeciej produkcji - dodał w kolejnym poście. - Ikoniczny Bruce Willis powróci jako David Dunn, niezrównany Samuel L. Jackson wróci jako Elijah Price/Mr. Glass, wirtuozerski James McAvoy powróci jako: Kevin Wendell Crumb, Patricia, Dennis, Hedwig, Barry, Jade, Orwell, The Beast, Heinrich, Norma, Pol. I genialna Anya Taylor-Joy wróci jako Casey Cooke.  M. Night Shyamalan zapowiedział też, że przy filmie będzie współpracował z Jasonem Blumem i studiem Universal Pictures. Tytuł nowej produkcji ma brzmieć ""Glass"". Do kin dzieło ma trafić 18 stycznia 2019 roku.  ""Niezniszczalny"" opowiada historię Davida Dunna, ochroniarza, który odkrywa, że jest obdarzony supermocami. W tytułowej roli wystąpił Bruce Willis. Obraz miał premierę w 2000 roku i jest zaliczany do grona najlepszych filmów komiksowych, choć paradoksalnie nie jest adaptacją żadnej powieści graficznej. Z kolei bohaterem ""Split"" jest Kevin (w tej roli James McAvoy), mężczyzna o mnogiej osobowości, który porywa trzy nastolatki.Film trzy tygodnie z rzędu okupował szczyt amerykańskiego box office i zarobił w USA blisko 100 mln dol. To sukces, zważywszy, że budżet wyniósł jedyne 9 mln dol."
http://film.wp.pl/najbardziej-kontrowersyjny-polski-film-2016-roku-powraca-plac-zabaw-juz-dostepny-na-dvd-6116513749395585a,"Najbardziej kontrowersyjny polski film 2016 roku powraca. ""Plac zabaw"" już dostępny na DVD - Dotychczas nie mieliśmy jeszcze takiego pokazu ""Placu zabaw”, po którym nie byłoby grupy ludzi oburzonych - mówił reżyser Bartosz M. Kowalski i dodawał, że idea filmu zrodziła się na bazie prawdziwej historii. Obraz, który przemocy bynajmniej nie traktuje metaforycznie, zbierał bardzo dobre recenzje i był szeroko komentowany podczas tegorocznego festiwalu w Gdyni. ""Plac zabaw"" jest już dostępny na DVD. - Czasami dzieci zabijają dzieci i nikt nie rozumie dlaczego. Ten film pokazuje jak niewinna zabawa przeistacza się w okrucieństwo nie do przyjęcia – pisał nasz recenzent Łukasz Knap. ""Plac zabaw"" opowiada dzień z życia nastolatków, kończący się w nieoczekiwany i przerażający sposób jako wiwisekcją dziecięcej wyobraźni, która znalazła ujście w niewłaściwym miejscu. Trudno uwierzyć, że tak dojrzały film nakręcił debiutant Bartosz Kowalski. Nie ma wątpliwości, że jeszcze o nim usłyszymy, tymczasem warto dać szansę jego brawurowemu pierwszemu filmowi - dodaje recenzent Wirtualnej Polski.  ""Plac zabaw” inspirowany jest prawdziwymi wydarzeniami. W rolach głównych występują Michalina Świstuń, Nicolas Przygoda i Przemysław Baliński. Film jest historią 12-letniej Gabrysi, która w dniu zakończenia szkoły podstawowej postanawia wykonać odważny krok i wyznać miłość swojemu koledze z klasy. Bohaterka aranżuje spotkanie i szantażem zmusza chłopca, aby ten pojawił się w umówionym miejscu. W trakcie rozmowy między dwojgiem dochodzi do nieoczekiwanych i dramatycznych zdarzeń."
http://film.wp.pl/jerzy-stuhr-to-prawdziwy-szczesciarz-kazdy-ojciec-marzy-o-takim-prezencie-6116492569290369a,"Jerzy Stuhr to prawdziwy szczęściarz. Każdy ojciec marzy o takim prezencie Jerzy Stuhr obchodził kilka dni temu 70. urodziny. Choć od bliskich dostał mnóstwo upominków, największy prezent sprawiła mu jego córka Marianna. Aktor wprost nie posiada się z radości. 34-letnia Marianna Bończak-Stuhr jest malarką i ilustratorką książek. Od kilku lat mieszka wraz z mężem i dziećmi w Warszawie. Ale to ma się wkrótce zmienić. Marianna postanowiła wrócić do Krakowa, aby móc częściej widywać się z tatą.  - Marianna, która po studiach wyjechała pracować do stolicy, chce być bliżej ojca. Pragnie też, aby mógł częściej widywać jej 5-letnią córeczkę - mówi ""Na żywo"" znajoma rodziny Stuhrów.  Zdaniem tabloidu Jerzy Stuhr nie posiada się z radości, bo ""w najśmielszych marzeniach nie sądził, że bliscy zamieszkają w Krakowie.  Oprócz więzi rodzinnych pana Jerzego i Mariannę łączy dramatyczna przeszłość. Córka aktora również walczyła z nowotworem. O chorobie dowiedziała się mając 22 lata. Musiała wtedy poddać się skomplikowanej operacji.  – To była taka bardzo przyspieszona lekcja dorastania dla mnie. Teraz z perspektywy czasu wydaje mi się, że wcześniej wszystko było beztroskie i błogie. Zgoda na operację była taką pierwszą ważną decyzją w moim życiu – wspominała na łamach ""Faktu"". W 2011 roku Stuhr trafił do szpitala, gdzie lekarze wykryli u niego nowotwór krtani. Aktor twierdził później, że wstępne diagnozy okazały się błędne. - Lekarze popełnili przy moim leczeniu parę poważnych błędów. Np. uznali w pewnym momencie, że jestem przypadkiem paliatywnym i można mi co najwyżej pomóc godnie umrzeć - opowiadał w magazynie ""Medycyna praktyczna"". Całe szczęście później udało mu się trafić na dobrego specjalistę, który zdołał pomóc aktorowi. Te wszystkie doświadczenia sprawiły, że Stuhr zmienił nieco swoje podejście do życia. - Śmierci sobie nie wyobrażam. Choć i ona pewnie przyjdzie. I jestem, po wszystkich moich chorobach, przygotowany na nią w każdej chwili - twierdził. - Starość nie oznacza dla mnie odchodzenia. Moja definicja brzmi mniej więcej tak - to zmiana pozycji, z której patrzy się na otaczającą rzeczywistość."
http://film.wp.pl/arnold-schwarzenegger-na-zawodach-kulturystycznych-swojego-imienia-6116592978151553a,"Arnold Schwarzenegger na zawodach kulturystycznych swojego imienia Arnold Schwarzenegger chce trenować kolejne pokolenia kulturystów, dlatego zainaugurował zawody swojego imienia w Sao Paulo. trzydniowa dniowa impreza zgromadziła międzynarodowych zawodników, instruktorów, zapaśników i całe rodziny z dziećmi. Na mistrzostwach strongmanów Schwarzenegger zrobił sobie selfie z Mateuszem Kieliszkowskim, pierwszym Polakiem na podium Arnold Strongman Classic."
http://film.wp.pl/mlode-wilki-wracaja-aktorzy-po-zdjeciach-probnych-malgorzata-kozuchowska-w-obsadzie-6116892033611393a,"""Młode wilki"" wracają. Aktorzy po zdjęciach próbnych, Małgorzata Kożuchowska w obsadzie Fani ""Młodych wilków"" mogą odetchnąć z ulgą. Trzecia część kultowej serii w końcu nabiera kształtów. Swój udział w filmie potwierdziła Małgorzata Kożuchowska, która zagra jedną z głównych ról. Aktorzy są już po zdjęciach próbnych, a pierwszy klaps padnie w maju.  Za kamerą trzeciej odsłony ""Młodych wilków"" ponownie staje Jarosław Żamojda. - Trzecia część filmu jest mocno połączona z poprzednimi. Scenariusz będzie nawiązywał do fabuły sprzed 20 lat – pisze ""Super Express"", powołując się na swojego informatora. W filmie z 1995 roku Małgorzata Kożuchowska wcieliła się w epizodyczną rolę asystentki Jerzego Chmielewskiego (Jan Nowicki), biznesmena robiącego szemrane interesy. Miała wtedy 24 lata i była to jej pierwsza rozbierana rola. Na razie nie wiadomo, kogo zagra Kożuchowska. Możliwości są dwie – albo scenarzyści rozwiną jej postać znaną z pierwszej części, albo gwiazda ""Drugiej szansy"" wcieli się w zupełnie kogoś innego. Pewnym jest, że będzie partnerować wracającemu na ekran Jarosławowi Jakimowiczowi. Choć jego postać zginęła pod koniec części pierwszej, scenarzyści zapewniają, że elegancko wybrnęli z niezręcznej sytuacji. Widzowie mają być zaskoczeni. W 2014 roku Jakimowicz w rozmowie z agencją Newseria Lifestyle przyznał, że scenariusz trójki musi być dostosowany do współczesnych realiów i brać pod uwagę wiek bohaterów. – Wtedy byliśmy chłopcami po dwudziestce, teraz jesteśmy panami po czterdziestce. Nie możemy latać w kabrioletach, skakać przez płoty i tak dalej - mówił aktor. I wszystko wskazuje, że tak będzie. Wedle zeszłorocznych informacji w „Młodych wilkach 3” pojawi się wątek polityczny, korespondujący z obecną sytuacją w kraju. Bohater, w którego ponownie wcieli się Piotr Szwedes, będzie teraz prawicowym politykiem. Ponadto twórcy wpadli na pomysł, aby podobnie jak 20 lat temu, zatrudnić nieopierzonych aktorów wyłonionych w castingach. Właśnie w ten sposób Żamojda wypatrzył Jakimowicza."
http://film.wp.pl/ten-film-juz-przeszedl-do-historii-kina-ma-swoje-swieto-6116894590219905a,"Ten film już przeszedł do historii kina. Ma swoje święto Czy ktoś jeszcze nie widział filmu ""La La Land""? Ten niesamowity musical, którego światowa premiera przypadała w sierpniu ubiegłego roku, już teraz śmiało może ubiegać się o miano dzieła kultowego. Film na całym świecie podbił serca milionów widzów. M.in. za sprawą oscarowej wpadki. Teraz, “La La Land” doczekał się własnego święta!"
http://film.wp.pl/z-polskiego-sierocinca-do-hollywood-bajkowe-zycie-anny-anki-6116879288764545a,"Z polskiego sierocińca do Hollywood. Bajkowe życie Anny Anki Jej historia przypomina baśń o Kopciuszku i mogłaby posłużyć za poparcie banalnej tezy, że nawet najbardziej szalone marzenia się spełniają. Wystarczy tylko bardzo chcieć i wziąć sprawy w swoje ręce. Dziś Anna Anka jest medialną osobistością, ma na koncie występ w kilku filmach, zajmowała się modelingiem i prowadziła szwedzkie reality-show. A za sprawą swoich poglądów wzbudza także niemałe kontrowersje. W kwietniu Anna Anka skończyła 46 lat. Kim jest Polka, której życie potoczyło się tak zadziwiającym torem? I najważniejsze: w jaki sposób do tego doszło? Poznajcie niezwykłą historię. Przyszła na świat w Polsce, jako Danuta Anna Kołodziejska. Po przedwczesnej śmierci mamy, pozbawiona opieki, została oddana do domu dziecka.  Miała jednak niebywałe szczęście. 3-letnią osieroconą dziewczynką zainteresowało się szwedzkie małżeństwo. Rodzinie Åberg udało się dopełnić niezbędnych formalności i wkrótce mała Anna zamieszkała pod ich opieką w szwedzkim Bjuv. Jak podają zagraniczne media, Anna Åberg nie czuła się dobrze w nowej ojczyźnie. Jednak wcale nie chodziło o tęsknotę za ziemią przodków.
Okazało się, że ambitna dziewczyna od dawna marzyła o wyjeździe do Stanów Zjednoczonych, gdzie planowała zrobić oszałamiająca karierę.
Już jako 15-latka wyprowadziła się od swoich przybranych rodziców, zrywając wszystkie łączące ich więzi. Kilka lat później dopięła swego i wyjechała do USA. Wyjeżdżając do Stanów, nie miała ani wielkiego doświadczenia, ani imponującego dorobku zawodowego Jej największym osiągnięciem było zdobycie ósmego miejsca w międzynarodowym konkursie Miss Hawaiian Tropic w 1993 roku. To jednak wystarczyło - rok później Anna Åberg zadebiutowała (choć bardzo niewielką rólką) na dużym ekranie w amerykańskiej komedii„Głupi i głupszy”. Aspirująca gwiazda nie narzekała na brak powodzenia u mężczyzn, choć nie była zbyt stała w uczuciach. Jej Małżeństwo zawarte z Louisem Yeagerem rozpadło się zaledwie po miesiącu. Owocem związku jest córka Ellie. W 2008 roku kobieta ponownie stanęła na ślubnym kobiercu. Tym razem jej wybrankiem został znany muzyk Paul Anka (na zdjęciu poniżej). Poznali się, gdy Anna pracowała jako jego osobista trenerka. Obecnie para jest już po rozwodzie - rozstali się pięć lat temu - i dzieli się opieką nad synem Ethanem. Do Szwecji wróciła zachęcona przez media, dla których stała się łakomym kąskiem od momentu ślubu z Paulem Anką.
Anna chętnie opowiedziała przed kamerami o swoim nowym luksusowym życiu. Później, już na swoim blogu, podzieliła się również kontrowersyjnymi poglądami. Jej wyznanie wywołało w Skandynawii niemałe poruszenie. - Szwedzcy ojcowie są żałośni z tym całym zmienianiem pieluch i równością. Amerykańscy ojcowie nie gotują i nie prasują. Za to ciężko pracują i zapewniają byt swoim rodzinom. W Ameryce mężczyźni są mężczyznami, a kobiety kobietami – cytuje słowa Anki Rzeczpospolita. - Żal mi Szwedów, bo żenią się z atrakcyjnymi kobietami, które po ślubie szybko stają się nieatrakcyjne. Ubierają się niechlujnie i nie dbają o zaspokojenie potrzeb swoich mężów. Środowiska feministyczne oburzyły się nie na żarty, ale za to panowie piali z zachwytu. Jak można się było spodziewać, Anka, która otwarcie twierdziła, że mężczyzna powinien pracować, a kobieta siedzieć w domu i niańczyć dzieci, znalazła się na ustach wszystkich. Posypały się więc kolejne zaproszenia i propozycje zawodowe, z których celebrytka chętnie skorzystała. Przez kilka lat Anka prowadziła rozmaite telewizyjne reality show, dzieląc szwedzką widownię. Dla jednych stała się niepokorną ulubienicą, dla drugich wrogiem publicznym numer jeden."
http://film.wp.pl/dziejesiewkulturze-cezary-pazura-w-piratach-z-karaibow-wideo-6116883713291905a,"#dziejesiewkulturze: Cezary Pazura w ""Piratach z Karaibów"" [WIDEO] Wujek Czarek zabłysną na YouTube nowym klipem, a reżyser ""Wołynia"" ponownie połączył siły z Arkadiuszem Jakubikiem. Tym razem chodzi o kontrowersyjny (a jakżeby inaczej) teledysk. Sprawdź, co #dziejesiewkulturze."
http://film.wp.pl/uciekaj-100-proc-pozytywnych-recenzji-najbardziej-wyczekiwany-horror-w-kinach-6116876943648385a,"“Uciekaj!”: 100 proc. pozytywnych recenzji. Najbardziej wyczekiwany horror w kinach Krytycy dawno nie byli tak zgodni. 100 proc. pozytywnych recenzji w serwisie Rotten Tomatoes dla horrou “Uciekaj!” plasuje go na pierwszym miejscu najlepiej ocenianych tegorocznych produkcji. Opinie zawodowców to jedno. Świetnie przyjęli go także widzowie. Kosztujący zaledwie 4,5 mln dolarów horror zarobił 176 mln dolarów. W krótkim czasie błyskotliwy debiut Jordana Peele’a ma szansę przebić sukces “Blair Witch Project”. Film w kinach od 28 kwietnia. O co ten hałas? Film zadebiutował 24 stycznia na Festiwalu Sundance i od tego czasu idzie jak burza. 38-letni reżyser nie mógł marzyć o większym sukcesie. Wcześniej był aktorem i komikiem, występującym na kanale Comedy Central. “Uciekaj!” opowiada historię czarnoskórego fotografa Chrisa Washingtona (Daniel Kaluuya), który ze swoją dziewczyną (Allison Williams, znana z serialu ""Dziewczyny"") jedzie do domu jej rodziców. Na miejscu okazuje się, że atmosfera jest bardzo dziwna. Chłopak podejrzewa, że podskórnie wyczuwalna nerwowość ma związek z głęboko skrywanym rasizmem. Zaczyna popadać w paranoję. Reżyser twierdzi, że jego film jest osobisty, przy czym zastrzega, że nie należy doszukiwać się w nim wątków autobiograficznych. Krytycy podkreślają, że dotyka wątku rasizmu w Stanach Zjednoczonych bardzo subtelnie. Według J. Hobermana z “The New York Review of Books” w tym kontekście w ""Uciekaj!"" można wyczuć lęk, że “osiem lat rządów Obamy to pic na wodę”, że Ameryka pokazała swoją prawdziwą twarz wraz z wyborem Donalda Trumpa na prezydenta, który nie wstydzi się swoich rasistowskich poglądów. “Uciekaj!” jest opisywany jako horror z elementami komedii. Reżyser mówi, że próbował w nim połączyć “Żony ze Stepford”, “Dziecko Rosemary” i komediodramat “Zgadnij, kto przyjdzie na obiad”. Ten ostatni podejmuje podobny wątek; bohaterka postanawia przedstawić swojego narzeczonego rodzicom, którzy wiedzieli o nim wszystko, tylko nie to, że jest czarnoskóry. Jedno jest pewne, film zbiera same dobre recenzje. Do tej pory tylko dziewięć filmów spotkał przywilej 99 proc. pozytywnych opinii w serwisie Rotten Tomatoes, m.in. “Czarnoksiężnik z Krainy Oz”, “Metropolis”, “Człowiek na linie”. Powtarzają się określenia: “straszny”, “zabawny”, “skłaniający do myślenia”. Brzmi chyba nieźle? Film w polskich kin od 28 kwietnia."
http://film.wp.pl/na-co-isc-do-kina-maciej-orlos-i-lukasz-knap-polecaja-filmy-na-majowke-6116871416698497a,"Na co iść do kina? Maciej Orłoś i Łukasz Knap polecają filmy na majówkę Majówka zwykle nie jest najlepszym czasem dla kinomanów, ale tym razem jest wyjątek. Do kin wchodzą dwie długo wyczekiwane premiery: horror ""Uciekaj!"" i thriller duński ""Wybawienie"". Czy warto je zobaczyć?"
http://film.wp.pl/joan-crawford-jesli-faktycznie-tak-wygladam-to-juz-nigdy-wiecej-nikomu-sie-nie-pokaze-6116841764386945a,"Joan Crawford: jeśli faktycznie tak wyglądam, to już nigdy więcej nikomu się nie pokażę Na małe ekrany wszedł właśnie serial ""Feud"" (naszą recenzję możecie przeczytać) poniżej opowiadający o jednym z najgłośniejszych konfliktów w Hollywood, który rozgorzał między dwiema gwiazdami - Joan Crawford i Betty Davis (z Jessicą Lange i Susan Sarandon w rolach głównych). Dla Ryana Murphy''ego, twórcy serialu (wcześniej odpowiadał między innymi za ""Asy z klasy"", ""Glee"", ""Scream Queens"" czy ""American Horror Story""), to produkcja wyjątkowa. - Moim największym marzeniem było, żeby Bette i Joan mogły go razem zobaczyć - wyznawał w rozmowie z ""Vanity Fair"". - Mój ulubiony cytat z filmu ""Co się zdarzyło Baby Jane?"" pada na samym końcu, kiedy Jane mówi do Blanche:** ""Czyli tak naprawdę przez cały ten czas mogłyśmy być przyjaciółkami?""**. Według mnie właśnie o tym jest ten cały serial. Murphy''emu marzyło się inne zakończenie tej historii - chciał, by Crawford i Davies zakopały topór wojenny; chciał pokazać scenę, w której Davis, która słyszy o chorobie koleżanki z planu, podnosi słuchawkę telefonu i wybiera jej numer. Córka Davis tłumaczyła jednak, że taki rozwój wypadków – choć niewątpliwie pożądany - nie byłby możliwy.
- Mama uważała, że nie mają ze sobą nic wspólnego - mówiła. - Zresztą w tamtym czasie sama miała ciężki okres, użalała się nad sobą i nie mogła na siebie patrzeć. To i tak nic w porównaniu z tym, co przeżywała jej rywalka.
Ostatnie lata życia nie były dla Crawford zbyt łaskawe. Aktorka zakończyła karierę filmową w 1970 roku, a jej ostatnie publiczne wystąpienie miało miejsce cztery lata później. Wszystko z powodu niefortunnych fotografii opublikowanych w gazetach. Kiedy następnego dnia zobaczyła swoje zdjęcia, powiedziała: - Jeśli faktycznie tak wyglądam, to już nigdy więcej nikomu się nie pokażę.
Odwołała wszystkie swoje spotkania i wywiady, przeprowadziła się do mniejszego mieszkania i od tamtej pory spotykała się wyłącznie z rodziną i najbliższymi przyjaciółmi. - Moje życie jako Joan Crawford dobiegło końca. Musiałam udać się na emeryturę, To, co ze mnie zostało, tylko zniszczyłoby mój dawny wizerunek. Nie chciałam więcej słyszeć:** ""Patrz, to kiedyś była Joan Crawford""**. Wolałam siedzieć w domu i odpisywać na listy swoich fanów. Żegnaj, świecie - powiedziała.
Ale ta perspektywa ją dobijała; chciała wrócić do pracy, zająć się czymś, by móc przestać rozpaczać nad minionymi latami. Niestety, nikt nie wyciągnął do niej pomocnej ręki. Pocieszenia szukała więc w alkoholu. Była tak zdesperowana i spragniona towarzystwa, że po nocach wydzwaniała do różnych ludzi, a któregoś dnia zaprosiła nawet do siebie na drinka dwóch krytyków filmowych. Oboje byli przerażeni jej kondycją fizyczną i psychiczną. - To był okropne widzieć aktorkę, którą przez tyle lat się podziwiało, w takim stanie, tak rozpaczliwie samotną - wspominał później jeden z nich. - Wieczorami Crawford przesiadywała w domu, sama, pijąc i rozmawiając z telewizorem. Kiedy leciał jakieś jej stary film, który uważała za kiepski, krzyczała: Joan Crawford, jesteś beznadziejna, naprawdę beznadziejna!"" - można było przeczytać. Namiętnie oglądała też filmy z Davis, pogrążając się w nienawiści. Do tego zmagała się z coraz poważniejszymi problemami zdrowotnymi, które z każdym dniem utrudniały jej normalne funkcjonowanie. Nikomu się jednak nie żaliła, twierdziła, że nie potrzebuje współczucia. - Jestem jak stary wilk albo stara gorylica - powiedziała jednemu ze swoich biografów. - Podobno kiedy wiedzą, że nadchodzi ich koniec, odchodzą, żeby w samotności po prostu zniknąć. To dobry pomysł. - Nie wiem, kiedy i na co umrę, ale wiem, gdzie umrę - dodawała innym razem. - W domu, w mojej sypialni.
  W maju 1977 roku Crawford oddała swoją ukochaną suczkę, tłumacząc, że nie ma nawet siły, by się nią zajmować. Dwa dni później wyjątkowo źle się poczuła. Wróciła do sypialni, włączyła telewizor i położyła się do łóżka. Zmarła tak, jak chciała, w swoim własnym domu. Przyczyną śmierci był atak serca. - Jej kariera i życie oparte były na dwóch rzeczach: urodzie i wdzięku - mówił później jeden z jej biografów. - Kiedy straciła urodę, świat się jej zawalił. Skoro nie mogła zachować wizerunku gwiazdy filmowej, który tak ceniła, postanowiła porzucić swój zawód. - Żałuję, że nie spotkałem Joan – twierdził Murphy. - Myślę, że spodobałoby się jej ""Feud"", ponieważ próbowaliśmy pokazać delikatną stronę Crawford. - Powinna być lepiej traktowana, zwłaszcza pod koniec życia. Cierpiała, zawsze czuła się bardzo niepewna siebie i brakowało jej miłości."
http://film.wp.pl/cannes-2017-prawdziwa-historia-romana-polanskiego-premierowo-na-festiwalu-6116859833190017a,"Cannes 2017: ""Prawdziwa historia"" Romana Polańskiego premierowo na festiwalu Program zbliżającego się festiwalu w Cannes poszerzył się o najnowszy film Romana Polańskiego, psychologiczny thriller ""D’Apres Une Histoire Vraie"" (""Based on a True Story"") oparty na powieści Delphine De Vigan. Nowe dzieło Romana Polańskiego zaprezentowane zostanie na festiwalu poza głównym konkursem.  Film powstał na podstawie powieści ""Prawdziwa historia"" Delphine De Vigan. Opowiada o pisarce, której książka, przedstawiająca niezbyt pozytywny portret jej matki samobójczyni z osobowościa typu borderline, staje się bestsellerem. Sukces nie obywa się bez kosztów - pisarka dostaje anonimy oskarżające ją o żerowanie na własnej rodzinie. Pewnego dnia poznaje kobietę - L. z którą bardzo szybko się zaprzyjaźnia. L. wprowadza się do jej domu i stopniowo przejmuje nad nią kontrolę. Scenariusz napisał Olivier Assayas. W głównych rolach występują Eva Green, Emmanuelle Seigner i Vincent Perez.  Ostatni obraz Romana Polańskiego to ""Wenus w futrze"", w którym główną rolę zagrała jego żona Emmanuelle Seigner. W ""Prawdzwiej historii"" francuska gwiazda również pojawi się na pierwszym planie. Jubileuszowy 70. Festiwal w Cannes odbędzie się w dniach 17 - 28 maja."
http://film.wp.pl/wybawienie-skandynawskie-pismo-uniwersalny-sznyt-recenzja-6116856030017665a,"""Wybawienie"": skandynawskie pismo, uniwersalny sznyt [RECENZJA] Pewien znany amerykański krytyk, opisując „Wybawienie”, polecił wyobrazić sobie film, gdzie za kamerą stanąłby Michael Mann, a za scenariusz odpowiadał Søren Kierkegaard. Porównanie efektowne i nieco przesadzone, ale z pewnością jest coś na rzeczy.  O fenomenie skandynawskich kryminałów nikogo specjalnie przekonywać nie trzeba. Trudno znaleźć dziś wystawę, nie tylko księgarni, ale i dworcowego saloniku prasowego, bez książki któregoś z klasyków – Jo Nesbø, Stiega Larssona czy Henninga Mankella. Doszło nawet do tego, że chcąc podbić wyniki sprzedaży, rodzimi pisarze decydują się przyjąć skandynawsko brzmiący pseudonim (patrz Remigiusz Mróz). Filmowcom to raczej nie grozi, bo ekranizacje, choć za każdym razem solidne, aż tak dużej furory nie robią. Taki los podzielił słynny bohater Mankella – Kurt Wallander, podobnie było do tej pory z detektywem Carlem Mørckiem z powieści innego mistrza gatunku Jussiego Adler-Olsena.  Po zrealizowanych od 2013 roku: „Kobiecie w klatce” i „Zabójcach bażantów”, „Wybawienie” to trzeci film z tą niejednoznaczną postacią w roli głównej. Wydaje się, że najlepszy, bo i za kamerą stanął twórca bardziej doświadczony niż wcześniej, czyli Hans Peter Molland. Ceniony norweski reżyser, znany chociażby z owocnej współpracy ze Stellanem Skarsgårdem przy „Pewnym dżentelmenie” czy „Obywatelu roku”. Szwedzkiego aktora tym razem zabrakło, ale była za to inna gwiazda kina skandynawskiego, Duńczyk Nikolaj Lie Kaas, który wcielił się w rolę Mørcka także w poprzednich dwóch częściach. Tym razem pozostał on jednak w cieniu czarnego charakteru (w tej roli Pål Sverre Hagen), zdecydowanie najmocniejszej strony „Wybawienia”. Johannes jest seryjnym mordercą, znajdującym swoje ofiary w obrębie hermetycznej społeczności religijnej sekty. Fanatyzm, pomieszany ze strachem, powoduje, że rodzice nie decydują się powiadomić policji o porwaniach ich pociech, a tym samym jego zbrodnie pozostają w zamkniętym kręgu. Na trop mężczyzny Departament Q, na którego czele stoi Carl oraz Assad, trafia zupełnie przypadkiem, za sprawą odnalezionego po latach tajemniczego listu w butelce.            Nieco naiwne zawiązanie akcji przechodzi w misternie skonstruowaną intrygę, stanowiącą znak rozpoznawczy skandynawskich kryminałów. Jest tu miejsce na serię retrospekcji i pogłębiony portret psychologiczny oprawcy, mniej natomiast mówi się o tych, którzy go ścigają. Być może wynika to z prawa serii, ale twórcy nie powinni zapominać, że nie wszyscy widzowie będę się w niej dobrze orientować, a „Wybawienie” w równej mierze powinno funkcjonować jako osobny film. Tajemnica to jedno, ale Molland stawia przede wszystkim na wartką akcję, dzięki czemu ma spore szanse poszerzyć dotychczasowy krąg odbiorców. Bo klimat, atmosfera, ambiwalentny świat przedstawiony wciąż kojarzą się z dobrze znaną literaturą, lecz tempo zbliża „Wybawienie” do rasowej amerykańskiej produkcji. Połączenie skandynawskiego pisma z uniwersalnym sznytem filmowi Mollanda wyjdzie tylko na dobre.     Ocena: 7/10"
http://film.wp.pl/film-polski-w-kostnicy-kontrowersyjny-plakat-42-festiwalu-filmowego-w-gdyni-6116935987193473a,"Film polski w kostnicy. Kontrowersyjny plakat 42. Festiwalu Filmowego w Gdyni Zaprezentowano plakat 42. Festiwalu Polskich Filmów Fabularnych. Widzimy na nim twarz z oczami zawiązanymi taśmą celuloidową. Oryginalnie? Niezupełnie. Używanie na plakatach filmowych takich motywów jak oko, kamera, czy taśma celuloidowa to pójście drogą na skróty. Ten trzeci motyw jest o tyle chybiony, że filmowcy już praktycznie nie kręcą na taśmie, bo używają kamer cyfrowych. Nie bardzo też wiadomo, jak go interpretować. Czy trupi kolor modelki ma sugerować, że polski film trafił do kostnicy? Że jest zamknięty na świat, bo oczy zasłania mu film? A może autor poprzez nawiązanie do Temidy chciał zwrócić uwagę, że naszemu kinu grozi cenzura? Autorem plakatu jest Mariusz Filipowicz, adiunkt na Wydziale Grafiki ASP w Warszawie. Wcześniej już dwukrotnie plakaty autorstwa Mariusza Filipowicza promowały gdyński Festiwal – było tak w podczas 26. i 34. edycji (2001 i 2009 rok).  42.Festiwal Polskich Filmów Fabularnych odbędzie się w dniach 18-23 września 2017 roku.  Tak wyglądał plakat z ubiegłego roku:"
http://film.wp.pl/tomasz-medrzak-w-afryce-spotkal-milosc-swojego-zycia-6116875524008065a,"Tomasz Mędrzak: w Afryce spotkał miłość swojego życia Film ""W pustyni i w puszczy"" przyniósł mu ogromną popularność i uczynił go prawdziwą gwiazdą. Ale Tomasz Mędrzak, ekranowy Staś, swój pobyt na planie wspomina z nostalgią z jeszcze innego powodu. Właśnie wtedy bowiem poznał miłość swojego życia. Początkowo Mędrzak nie myślał wcale o karierze aktorskiej, nie sądził, że ma ku temu odpowiednie warunki - tak naprawdę zamierzał zostać operatorem filmowym. Na przesłuchanie do ""W pustyni i w puszczy"" trafił kierowany czystą ciekawością, chcąc poznać branżę „od środka”. - Miałem wtedy 17 lat. Chciałem zobaczyć, jak wygląda wytwórnia filmowa. Od wejścia zrozumiałem, że nie mam żadnych szans na rolę, bo kręciło się tam z pięćdziesięciu Stasiów – wspominał.
  Ale to go właśnie zmobilizowało. Kiedy zaczął przechodzić kolejne etapy przesłuchania, poczuł ducha sportowej rywalizacji. Ambicja wzięła górę, musiał wygrać. I wygrał. Praca na planie (zdjęcia powstawały w Egipcie, Sudanie i Bułgarii) nie była łatwa; Mędrzak i jego koleżanka, wcielająca się w Nel Monika Rosca, musieli być gotowi na wiele poświęceń - film kręcono w wyjątkowo trudnych warunkach. Młodzi aktorzy opowiadali, że oprócz paskudnej pogody - upałów dochodzących do kilkudziesięciu stopni Celsjusza - i utrudnionej komunikacji z wielokulturową ekipą, dochodziły jeszcze „uroki” jedzenia z puszek i picia wody z beczek. Mędrzak żalił się, że** codziennie musiał wstawać o piątej rano i poddawać się charakteryzacji, polegającej m.in. na wcieraniu we włosy oleju i sproszkowanego pudru**. W Egipcie tubylcy patrzyli na nich podejrzliwie, kilku członków ekipy władze zatrzymały nawet, podejrzewając o szpiegostwo. A gdy kręcono scenę, w której Nel płacze, na plan wtargnęło kilku Arabów, przekonanych, że dziewczynce dzieje się krzywda. Po przeniesieniu do Bułgarii nie było lepiej - tam wprawdzie nie dokuczały im upały, ale za to... padał śnieg. To właśnie na planie Mędrzak spotkał nastoletnią Marię, córkę kolegi reżysera. Między młodymi szybko zaiskrzyło. Wkrótce Mędrzak poprosił dziewczynę o rękę, a trzy lata po premierze filmu wzięli ślub. Niedługo potem razem świętowali narodziny córki Marty. Mędrzak bardzo chroni swoje życie prywatne i o jego związku wiadomo niewiele. Maria jest dentystką i trzyma się z dala od dziennikarzy; szerokim łukiem omija również wszystkie imprezy branżowe. Para nigdy nie dała  fotoreporterom zrobić sobie wspólnego zdjęcia. O sprawach prywatnych aktor nie mówi wcale - chętnie za to opowiada o swoim życiu zawodowym. Mędrzakowi praca na planie spodobała się za to do tego stopnia, że porzucił plany o zostaniu operatorem i postanowił poświęcić swoje życie aktorstwu. W 1979 roku ukończył Wydział Aktorski PWSFTviT w Łodzi. Dwa lata później obronił pracę dyplomową. Pierwszym filmem po „W pustyni i w puszczy” z jego udziałem był dramat wojenny „...Droga daleka przed nami...”. Później Mędrza**k zdobywał sympatię widzów, występując między innymi w kultowym serialu „Dom”**. Od tamtej pory zagrał w kilkunastu produkcjach filmowych i telewizyjnych. Ostatni raz na wielkim ekranie pojawił się w 1991 roku w filmie „V.I.P” w reżyserii Juliusza Machulskiego. Tak naprawdę j**ego prawdziwą życiową pasją od zawsze była scena**. Związał się z warszawskim Teatrem Ochoty, gdzie występował przez prawie 30 lat. Z powodzeniem zajmował się również reżyserią. W tym samym teatrze piastował również stanowisko dyrektora, z którego ustąpił w mało przyjemnej atmosferze w 2008 roku, po ponad 10 latach pracy. Wspólnie z Agnieszką Sitek, Cezarym Morawskim, Witoldem Pyrkoszem, Katarzyną Łaniewską i Waldemarem Barwińskim współtworzy stowarzyszenie ""teatr tm"", którego głównym celem „jest propagowanie sztuki teatru – syntezy wszystkich sztuk: literatury, muzyki i sztuk plastycznych”.
Ich najnowszy spektakl, ""Edukacja Rity"", wystawiany jest obecnie we Wrocławiu."
http://film.wp.pl/program-tv-na-sobote-deadpool-pod-mocnym-aniolem-smerfy-2-29-04-2017-6116473385719425a,"Program TV na sobotę: ""Deadpool"", ""Pod mocnym aniołem"", ""Smerfy 2"" [29-04-2017] W sobotni wieczór w telewizji obejrzymy jeden z najlepszych filmów 2015 roku, czyli ""Młodość"" Paolo Sorrentino, ekranizację kontrowersyjnego komiksu ""Deadpool"" i pierwszy odcinek serialu ""Kto ją zabił?"", emitowanego na antenie Telewizji WP. Nie zabraknie też świetnego kina znad Wisły, m.in. ""Skazany na bluesa"" i ""Pod mocnym aniołem"". Sprawdź, co jeszcze warto obejrzeć 29 kwietnia. ""Młodość"" Przewrotny film z gwiazdorską obsadą wyreżyserowany przez Paolo Sorrentino. Obraz nominowany do Oscara, Złotych Globów i Złotej Palmy został także doceniony przez polskich krytyków, którzy przyznali mu Złotego Orła dla ""Najlepszego filmu europejskiego"" 2015 roku. ""Młodość"" opowiada historię słynnego kompozytora (Michael Caine), który wraz z rodziną spędza wakacje w luksusowym hotelu w Alpach. Artysta obiecał sobie przed laty, że już nigdy nie wróci do komponowania i dyrygowania, jednak nieoczekiwane spotkanie z wysłannikiem brytyjskiej Królowej zmusi go do rewizji swoich postanowień. W rolach głównych wystąpili także: Harvey Keitel, Rachel Weisz, Paul Dano i Jane Fonda.  ""Młodość"" - HBO2 23:50 ""Deadpool"" Fani komiksowego antybohatera podchodzili z dystansem do pierwszej ekranizacji przygód Deadpoola, obawiając się, że scenariusz zostanie zbytnio ugrzeczniony, a tym samym twórcom nie uda się oddać ducha oryginału. Niepotrzebnie. „Deadpool” to niesamowita mieszanka brutalności i wyśmiewania wszelkich tematów tabu, której można się było spodziewać po Wadzie Wilsonie.  ""Deadpool"" - Canal+ 22:15 ""Kto ją zabił?"" W sobotę 28 kwietnia na kanale WP zostanie wyemitowany pierwszy odcinek miniserialu ""Kto ją zabił"". Akcja rozpoczyna się w momencie, gdy morze wyrzuca na brzeg zwłoki 14-letniej Jenni. Śledztwo wszczyna komisarz Helli Christensen mieszkająca w sąsiedztwie rodziny zmarłej dziewczyny. W kręgu podejrzanych jest syn Christensen, tymczasem okazuje się, że do podobnej zbrodni w tej okolicy doszło czternaście lat wcześniej. ""Kto ją zabił?"" - Telewizja WP 22:10 ""Pod mocnym aniołem"" Ekranizacja słynnej, nagradzanej i tłumaczonej na wiele języków, powieści Jerzego Pilcha w reżyserii Wojciecha Smarzowskiego. W książce Pilch - nie szczędząc drastycznych szczegółów - opisał zmagania z alkoholizmem, próby wyjścia z nałogu, powroty na oddział deliryków, liczne pijaństwa i trzeźwienia. W filmie Smarzowskiego, nagrodzonym między innymi Złotymi Lwami i Orłem, wystąpili Robert Więckiewicz, Kinga Preis, Andrzej Grabowski czy Jacek Braciak.  ""Pod mocnym aniołem"" - TVP Kultura 23:55 ""Skazany na Bluesa"" Jedna z najgłośniejszych filmowych biografii ostatnich lat nagrodzona Orłem, Złotymi Lwami i Złotą Kaczką. Fenomenalna rola Tomasza Kota, który wcielił się w Ryszarda Riedla, nieodżałowanego lidera zespołu ""Dżem"". Na film „Skazany na bluesa” składają się realne zdarzenia połączone ze sobą szczyptą magicznej iluzji. Postacie występujące w filmie są wzorowane na prawdziwych postaciach “z krwi i kości"", które “żyły"" z bohaterem w bardzo emocjonalnych i intymnych związkach. ""Skazany na Bluesa"" - Canal+ 01:45 ""Sara"" Film Macieja Ślesickiego wywołał niemały skandal obyczajowy. ""Sara” opowiada o romansie młodziutkiej córki gangstera i jej o wiele starszego ochroniarza, w którego wcielił się Bogusław Linda. Złośliwi krytycy wytykali reżyserowi, że chcąc uratować film, który ich zdaniem miał bardzo wątły scenariusz, obsadził w tytułowej roli siedemnastoletnią Agnieszkę Włodarczyk. Udało się – każdy chciał zobaczyć „momenty” z udziałem nieletniej. W sobotę 25 lutego możemy się przekonać, czy film broni się po latach, czy jego jedyną zaletą jest scena erotyczna, którą żyła cała Polska.  ""Sara"" - Canal+ Family HD 02:05 ""Krwawy diament"" Nominowany od Oscara w pięciu kategoriach (m.in. za drugoplanową rolę Leonardo DiCaprio) „Krwawy diament” przenosi widzów do Sierra Leone z czasów wojny domowej w latach 90. XX wieku. Przemytnik Danny Archer (Leonardo DiCaprio) i Solomon Vandy (Djimon Hounsou), mężczyzna z ludu Mende wyruszają wspólnie na poszukiwanie drogocennego diamentu, który ma szansę odmienić życie dwóch skrajnie różnych bohaterów.  ""Krwawy diament"" - TCM 21:00  ZOBACZ, CO MOŻESZ OBEJRZEĆ W TELEWIZJI WP**"
http://film.wp.pl/nowy-star-trek-nie-powstanie-gwiazdor-ma-watpliwosci-6117543564195457a,"Nowy ""Star Trek"" nie powstanie? Gwiazdor ma wątpliwości Zachary Quinto nie daje gwarancji, iż powstanie kolejny film z serii ""Star Trek"".  Zachary Quinto, znany z roli Spocka, w rozmowie z ""Today"" wyjawił pewne wątpliwości dotyczące przyszłości załogi USS Enterprise i jej dalszych przygód na kinowym ekranie.  - Wiem, że trwają prace nad kolejnym scenariuszem, więc zobaczymy, co z tego wyjdzie - powiedział aktor. - Mam nadzieję, że zrobimy kolejny film, ale gwarancji nie ma.  Niedawno w podobnym tonie wypowiadała się koleżanka Quinto z planu, Zoe Saldana.  Ostatni dotąd obraz z serii, ""Star Trek: W nieznane"", trafił do kin w lipcu 2016 roku. W obsadzie znaleźli się Chris Pine (Kirk), Zachary Quinto (Spock), Zoe Saldana (Uhura), Karl Urban (Bones), Simon Pegg (Scotty) i John Cho (Hikaru Sulu). Zobaczyć można też było zmarłego niedawno Antona Yelchina (Chekov). Z nowych twarzy pojawili się Shohreh Aghdashloo, Joe Taslim, Idris Elba i Sofia Boutella. Warto wspomnieć, że ""Star Trek"" powstał w 1966 roku jako serial. Po trzech latach został zdjęty z anteny. Powodem była niewystarczająca oglądalność. Emisja kolejnych powtórek w różnych stacjach telewizyjnych na całym świecie przyczyniła się do wzrostu popularności produkcji. Wkrótce powstał serial animowany o załodze Enterprise, a w latach 80. wrócono do pomysłu tasiemca z aktorską obsadą. Do 2016 roku powstało 13 filmów opierających się na motywach oryginalnego serialu ""Star Trek"", który obecnie ma status kultowego."
http://film.wp.pl/maria-zbyszewska-tylko-nieliczni-wiedzieli-o-osobistym-dramacie-aktorki-6116915619374721a,"Maria Zbyszewska: tylko nieliczni wiedzieli o osobistym dramacie aktorki Niekwestionowanymi gwiazdami ""Samych Swoich"" byli Władysław Hańcza i Wacław Kowalski, ale krytyka zachwyciła się również żoną filmowego Pawlaka, Marią Zbyszewską. O ile jednak aktorka potrafiła rozbawić całą Polskę swoimi wygłaszanymi na ekranie kwestiami, prywatnie często wcale nie było jej do śmiechu. Zmarła nagle, w 1985 roku. Miała 60 lat. 30 kwietnia obchodziłaby 92 urodziny. Maria Zbyszewska urodziła się 30 kwietnia 1925 w Warszawie. Zamiłowanie do sztuki i teatru odziedziczyła po rodzicach. Jej mama miała wykształcenie muzyczne, ojciec zaś, Feliks Zbyszewski, był znanym i cenionym aktorem oraz reżyserem. Nic dziwnego, że mała Maria, która od dziecka marzyła o występowaniu na scenie, postanowiła pójść w ślady sławnego rodzica. W 1945 roku zdała egzamin eksternistyczny w Krakowie i niedługo potem zadebiutowała na scenie. Karierą aktorską zaczęła od występów na deskach Teatru Wybrzeże w Gdyni; później wielokrotnie zmieniała miejsce zamieszkania, podróżując między Poznaniem, Szczecinem i Wrocławiem. W tym ostatnim mieście osiadła na dłużej; od 1957 do końca życia występowała we wrocławskim Teatrze Rozmaitości. Na ekranie zadebiutowała późno, bo dopiero w 1954 roku, niewielką rólką w „Niedaleko Warszawy”, i przez trzynaście lat przemykała przez ekran praktycznie niezauważona, grywając głównie epizody. Pojawiła się na przykład w „Rancho Texas”, „Milczeniu” czy „Ktokolwiek wie...”. Sylwestra Chęcińskiego poznała na planie dramatu „Agnieszka 46” z 1964 roku. Zagrała tam niewielką rólkę, ale i tak zdołała zachwycić całą ekipę swoim talentem. To dlatego, kiedy reżyser kompletował obsadę do „Samych swoich”, natychmiast pomyślał właśnie o Zbyszewskiej. Zaproponował jej, by została Manią, żoną Pawlaka, a ona ofertę przyjęła bez wahania. Do dziś krytycy uważają, że zagrała wtedy rolę życia. „Sami swoi” przynieśli Zbyszewskiej nie tylko ogromną popularność, ale i uznanie publiczności; dzięki występowi w kultowej komedii nie musiała się już więcej obawiać o swoją zawodową przyszłość. Wkrótce zaproponowano jej stanowisko na Wydziale Lalkarskim w Państwowej Wyższej Szkole Teatralnej w Krakowie i od tej pory Zbyszewska łączyła obowiązki wykładowcy z aktorstwem, pojawiając się na dużych i małych ekranach. Nie zrezygnowała również z pracy w teatrze, który darzyła szczególnym sentymentem. Ludwika Benoit (na zdjęciu) poznała, kiedy pracowała w Krakowie. Od samego początku przypadli sobie do gustu – świetnie się rozumieli, łączyła ich też miłość do teatru i artystyczna pasja. Wydawali się dla siebie stworzeni. Szybko zdecydowali się na ślub, a niedługo potem na świat przyszedł ich syn, Mariusz, który po latach podążył śladem słynnych rodziców – obecnie grywa w teatrze i filmach, chętnie zajmuje się też dubbingiem (podkładał głos Severusowi Snape''owi w serii filmów o Harrym Potterze). Na początku w ich małżeństwie układało się doskonale. Z czasem jednak wszystko zaczęło się psuć. Mało kto wiedział, że gdy Zbyszewska odnosiła sukces zawodowy dzięki „Samym swoim”, równocześnie przeżywała też osobisty dramat. Niedługo po premierze „Samych swoich” jej małżeństwo, które przechodziło kolejny kryzys, ostatecznie się rozpadło. Podobno z winy Benoit, który w jednym z łódzkich teatrów poznał inną kobietę. Mężczyzna wkrótce ułożył sobie na nowo życie u boku drugiej żony – w 1970 roku poślubił Jadwigę Jędrzejczak. Ich córka, Anna Benoit-Kołosko, robi karierę jako dziennikarka. Jednak Maria, którą rozwód przytłoczył i na jakiś czas pozbawił chęci do życia, nie związała się już z nikim. Największą pociechą był dla niej syn Mariusz i praca, której oddała się całkowicie. Zbyszewska zmarła niespodziewanie 9 lipca 1985 roku. Miała 60 lat."
http://film.wp.pl/program-tv-na-niedziele-karbala-zabij-mnie-glino-pacific-rim-30-04-2017-6116477157423233a,"Program TV na niedzielę: ""Karbala"", ""Zabij mnie glino"", ""Pacific Rim"" [30-04-2017] Dziś w TV ""Zabij mnie glino"", pamiętny kryminał z 1987 roku, który w kinach był dozwolony od 18 lat. Oprócz tego mocne kino wojenne polskiej produkcji, czyli ""Karbala"", widowiskowy ""Pacific Rim"" i pierwszy odcinek rosyjskiej superprodukcji ""Katarzyna"", emitowanej na kanale WP. Sprawdź, co jeszcze warto obejrzeć w telewizji 30 kwietnia. ""Zabij mnie glino"" Po premierze kinowego debiutu Jacka Bromskiego pisano, że reżyser ""wzniósł się ponad polskie błoto"", realizując ""amerykański film produkcji polskiej"", z bandytą ""na miarę naszych oczekiwań i aspiracji"". Film stał się zapowiedzią tzw. nurtu bandyckiego kina lat 90., a Bogusławowi Lindzie pozwolił stworzyć pierwszą pozycję w jego galerii ekranowych twardzieli.  ""Zabij mnie glino"" - TVP 2 01:00 ""Karbala"" Mocne kino wojenne prosto z Polski. ""Karbala"" to opowieść o jednej z najbardziej bohaterskich bitew w najświeższej historii polskiej armii. Islamscy terroryści zgotowali polskim i bułgarskim żołnierzom prawdziwe cztery dni piekła. W muzułmańskie święto Aszura zaatakowali ratusz miejski, w którym przetrzymywani byli aresztowani rebelianci. Kiedy tłum dżihadystów zbliżał się do City Hall, na placu boju pozostał jedynie niewielki oddział polskich i bułgarskich żołnierzy. 80 prawdziwych bohaterów, mających zapasy jedzenia oraz amunicji wystarczające tylko na 24 godziny, stanęło oko w oko z rozwścieczonym i gotowym na wszystko tłumem uzbrojonych terrorystów... ""Karbala"" - Canal+ Seriale HD 02:05 ""Katarzyna” W niedzielę 25 grudnia na kanale Telewizja WP warto zwrócić uwagę na kolejne odcinki serialu kostiumowego ""Katarzyna"". Rosyjska superprodukcja opowiada o młodości carycy Katarzyny II, jednej z najbardziej wpływowych i budzących skrajne emocje kobiet w dziejach polityki europejskiej. ""Katarzyna” - Telewizja WP 20:00 ""Dziewczyna z szafy"" ""Dziewczyna z szafy"" to film pierwszych razów. Dla Bodo Koxa, niegdyś króla polskiego offu, jest to pierwszy film nakręcony za porządne pieniądze, przeznaczony do szerokiej dystrybucji. Dla Wojciecha Mecwaldowskiego, niesłusznie kojarzonego niemal wyłącznie z drugim planem w średnio udanych komediach romantycznych, jest to szansa na zdobycie nowej publiczności. I w końcu dla Magdaleny Różańskiej, tytułowej dziewczyny z szafy, to bardzo udany debiut na dużym ekranie.  ""Dziewczyna z szafy"" - TVP Kultura 20:10 ""Pacific Rim"" Superprodukcja w reżyserii Guillermo del Toro będąca hołdem dla japońskich filmów o wielkich potworach. ""Pacific Rim"" przedstawia wojnę pomiędzy morskimi potworami zwanymi Kaiju a ludźmi, którzy stawiają im czoła za pomocą potężnych robotów (Jaegers). W obliczu apokalipsy świat mogą uratować tylko były pilot Raleigh (gwiazda ""Synów anarchii"" - Charlie Hunnam) i niedoświadczona Mako (Rinko Kikuchi). ""Pacific Rim"" - TVN Fabuła 21:00 ""Niewygodna prawda"" Film opowiada o dziennikarskim śledztwie, po którym Dana Rather (Robert Redford), wieloletni prezenter flagowego programu informacyjnego sieci CBS ""Evening News”, wycofał się z zawodu i odszedł na emeryturę. Twórcy ""Niewygodnej prawdy” byli przekonani, że człowieka o takiej rozpoznawalności i wręcz legendarnym statusie, musi zagrać legenda. Ku ich radości Redford, który zresztą znał Rathera jeszcze z lat 70., wyraził zgodę.  ""Niewygodna prawda"" - Polsat Romans 21:00   ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/krol-artur-legenda-miecza-david-beckham-rycerzem-pilkarz-pokazal-zdjecie-z-planu-6117240064407681a,"""Król Artur: Legenda miecza"": David Beckham rycerzem! Piłkarz pokazał zdjęcie z planu Produkcja nosi tytuł ""King Arthur: Legend of the Sword"" (""Król Artur: Legenda miecza""). Jej premierę zaplanowano na 16 czerwca 2017 roku.  Dla Davida Beckhama rola będzie kinowym debiutem. Sportowiec wydaje się nowym przedsięwzięciem bardzo podekscytowany, choć, jak wyznał, spodziewa się krytyki. Niedawno opublikował fotografię w pełnym rycerskim rynsztunku. 41-latek obycie przed kamerami zdobył, występując w krótkich filmach reklamowych, w kilku produkcjach miał okazję ""zagrać"" też samego siebie. Tym razem jego zadanie nie ograniczy się do ładnego wyglądania, wręcz przeciwnie. Postać, w którą Beckahm się wcieli, będzie miała oszpeconą połowę twarzy.   Piłkarz już wcześniej pokazywał fanom zdjęcia wykonane na planie. Sporo uwagi przyciągnął, publikując ujęcie charakteryzacji. Trzeba przyznać, że specjaliści zrobili przy niej kawał dobrej roboty.   Według opisu dystrybutora ""Król Artur: Legenda miecza"" to ""odważna historia cwanego młodzieńca Artura, który większość czasu spędza w zaułkach Londonium wraz ze swoją ferajną, nieświadomy losu, jaki jest mu pisany. Wszystko zmienia się jednak, gdy dostaje w swoje ręce miecz Excalibur - a wraz z nim przyszłość. Porażony mocą Excalibura Artur staje przed trudnym wyborem. Dołącza do buntowników z Ruchu oporu i podąża za tajemniczą młodą Ginewrą. Uczy się władać mieczem, aby zmierzyć się ze swoimi demonami i zjednoczyć lud w walce z tyranem Vortigernem, który ukradł należną mu koronę i zamordował jego rodziców, po czym ogłosił się królem"".   Tytułowa rola przypadła w udziale Charliemu Hunnamowi. Jude Law wcieli się w Vortigerna, Astrid Bergès-Frisbey to Ginewra, Djimon Hounsou jest Sir Bediverem, Aidan Gillen Goosefat Billem, Eric Bana Utherem Pendragonem, Katie McGrath Elsą, a Annabelle Wallis Maggie. Film jest najnowszym dziełem reżyserskim Guya Ritchiego."
http://film.wp.pl/pomyslowosc-polskich-fanow-nie-zna-granic-imponujace-repliki-scenografie-i-kostiumy-filmowe-na-pyrkon-2017-6117727112583297a,"Pomysłowość polskich fanów nie zna granic. Imponujące repliki, scenografie i kostiumy filmowe na Pyrkon 2017 W miniony weekend wchodząc do jednej z hal na terenie Międzynarodowych Targów Poznańskich można się było poczuć jak na planie ""Gwiezdnych wojen"". Wcale nie dlatego, że LucasArts przywiózł do Polski elementy filmowej scenerii, ale za sprawą polskich fanów, którzy po raz kolejny pokazali swoje zaangażowanie i niezwykłe umiejętności. Imponująca replika Tie-Fightera, niemal żywcem wyciągniętego z filmu ""Przebudzenie Mocy"", była tylko jedną z wielu atrakcji, jakie czekały na gości tegorocznego festiwalu Pyrkon. Klub fantastyki Druga Era po raz kolejny przyciągnął do hal MTP tysiące fanów wszystkiego, co fantastyczne. Miłośnicy filmów, seriali, gier elektronicznych i tych bez prądu, modelarstwa, klocków Lego, mangi i anime, cyberpunka, steampunka i postapo – absolutnie każdy znalazł tu coś dla siebie. Program trzydniowej imprezy (28-30.04) był jak zwykle wypełniony po brzegi masą atrakcji, spotkań z pisarzami, aktorami (jednym z zagranicznych gości był Nathaniel Buzolic znany z ""Pamiętników wampirów"" i ""Przełęczy ocalonych""), prelekcjami, na które ustawiały się długie kolejki słuchaczy, pokazów, konkursów itp. Na Pyrkonie zawsze się coś dzieje i chociaż niektórzy prelegenci pozostawiali sporo do życzenia, to z łatwością można było opuścić jedną salę i skierować swoje kroki w kierunku innej hali, gdzie na pewno odbywało się coś godnego uwagi. Swoją obecność bardzo wyraźnie zaznaczyli fani ""Star Wars"", którzy rozstawili się z masą imponujących eksponatów, nie mówiąc już o przechadzających się tu i ówdzie szturmowcach, rycerzach Jedi czy lordach Sith. Żaden fan ""Star Wars"" nie mógł przejść obojętnie obok wspomnianej repliki Tie-Fightera, który rozbił się na piaskach Jakku. Własnoręcznie wykonany model myśliwca w skali 1:1 był popularnym tłem dla zdjęć odwiedzających, podobnie jak znajdująca się obok scenografia kantyny z ""Nowej Nadziei"". Jeżeli marzyliście, by zasiąść przy stoliku razem z Greedo, to na Pyrkonie było to możliwe. Poznański konwent to również okazja do przepuszczenia całych kieszonkowych/wypłaty na wszelkiej maści gadżety, komiksy, filmy, figurki itp. Dużo miejsca w hali wystawienniczej zajmowali wydawcy, sklepy internetowe, a także rzemieślnicy, produkujący wymyślne stroje, ozdoby czy tematyczne maskotki.  Pyrkon po raz kolejny pokazał, że nie trzeba być zagorzałym fanem fantastyki, połykającym tematyczne książki, oczytanym w komiksach czy znającym na pamięć zasady skomplikowanych gier bitewnych, by świetnie się bawić na poznańskiej imprezie. Otwarta formuła i bardzo zróżnicowany, bogaty program atrakcji sprawia, że konwent organizowany przez Drugą Erę to doskonały sposób na spędzenie kwietniowego weekendu. Samo obcowanie z fanowską kulturą, podziwianie wymyślnych i pieczołowicie odwzorowanych strojów sprawia masę przyjemności i pokazuje, że fantastyka to coś dla każdego."
http://film.wp.pl/5-sezon-house-of-cards-mamy-zwiastun-6118051359028865a,"5 sezon ""House of Cards"". Mamy zwiastun! ""One nation, Unerwood."" Mamy ciary! Zobaczcie koniecznie zwiastun piątego sezonu tego politycznego dramatu. Frank bez ogródek przyznaje w nim, że marzy mu się nieograniczona władza. Czy jego demoniczny (przyznajcie, w tym przypadku to nie jest aż taka przesada) plan się powiedzie? Cóż, Underwood zaliczał także gorsze chwile, ale trudno mu nie kibicować! Premiera już 30 maja na platformie Netflix."
http://film.wp.pl/barbara-nielsen-mcnaught-zawsze-mialam-duzo-szczescia-wywiad-6116495283595393a,"Barbara Nielsen-McNaught: zawsze miałam dużo szczęścia [WYWIAD] Barbara Nielsen-McNaught, z domu Karska, zagrała epizodyczną rolę w ""Stawiam na Tolka Banana"" i kilka odważnych scenach w ""Anatomii miłości"". Potem słuch o niej zaginął. Co dziś robi zapomniana aktorka PRL-u? Łukasz Knap, Wirtualna Polska: W jednych źródłach pojawia się informacja, że urodziła się pani w Holandii, w innych, że w Polsce. Jaka jest prawda?
- Urodziłam się w Warszawie. Chodziłam do szkoły podstawowej na Białobrzeskiej, czyli na Ochocie. Miałam wspaniałe dzieciństwo, wychowałam się w ciepłym, kochającym domu. Świetnie wspominam wakacje w Międzyzdrojach, Sopocie i Zakopanem. Żadnych traumatycznych historii. Studiowałam prawo na Uniwersytecie Warszawskim. Zanim trafiła pani na szklany ekran, była pani twarzą kosmetyków Polleny. Jak do tego doszło?
- Miałam 16 lat, gdy na ulicy zatrzymał mnie fotograf i zaprosił na próbne zdjęcia. Dostawałam coraz więcej propozycji pracy jako fotomodelka, aż wreszcie przyszła pierwsza propozycja filmowa. Chodzi o ""Egipcjanina w Polsce""? O tej produkcji wiemy najmniej.
- Ktoś zobaczył moje zdjęcie w jakiejś gazecie i zawołali mnie na próbę. Gdy tam przyszłam, producent wyglądał jak mafioso. Mały, przy kości, z cygarem większym od własnej głowy. Zaproponował mi rolę modelki, którą od razu odrzuciłam. Miałam siedzieć i nic nie mówić. Powiedziałam mu, że jestem zdolna i ambitna i nie zgodzę się na taką pierwszą rolę. Wyszłam z tych zdjęć, ale potem okazało się, że producent dostał obsesji na moim punkcie i powierzył mi główną rolę, którą miała grać Irena Karel. Chyba nie było jej z tego powodu miło. Obok naszego planu Andrzej Żuławski kręcił “Trzecią część nocy”. Potem zagrała pani w ""Stawiam na Tolka Banana"" i w ""Anatomii miłości”.
- Bardzo dobrze wspominam oba filmy. Mam same dobre wspomnienia z planu i współpracy z Romanem Załuskim i Barbarą Brylską. W tym drugim filmie miała pani kilka scen rozbieranych. Miała pani jakieś wątpliwości, żeby rozebrać się przed kamerą wtedy i w kolejnych filmach? 
- Nie, bo one były częścią historii. Poza tym, nie przesadzajmy, grałam w 15 filmach międzynarodowych, a sceny rozbierane były tylko w dwóch.  Potem wyjeżdża pani z kraju i znika z polskich ekranów. Jak do tego doszło?
- To nie było tak, że w Polsce było niedobrze, ale zachód mnie pociągał i dostałam  propozycje, które mnie tam rzuciły. Dostałam kontrakt filmowy z niemiecką firmą Constantin Film. Przeprowadziłam się do Wiednia, a potem do Monachium. Grałam w filmach w Niemczech, Jugosławii, Francji, Austrii i Australii. Przyjmowałam także zlecenia jako fotomodelka. W Amsterdamie nakręciłam reklamówkę, w której wyglądałam jak Marilyn Monroe, zaczęłam trafiać na okładki gazet. To był szalony czas. Dzięki tej popularności dostałam dwuletni kontrakt na trzy główne role w roku. Pewnego razu zadzwonił telefon, bo wtedy wszystko się zaczynało od telefonów. Poszłam na wywiad i bez próbnych zdjęć dostałam główną rolę w filmie telewizyjnym ""Tully"". Zdjęcia były w Sydney, partnerowałam znanemu aktorowi Jackowi Thompsonowi. Oczywiście nie miałam pojęcia, że kiedyś będę mieszkała na stałe w Australii. Skąd miałam to wiedzieć? Miałam wtedy 23 lata. Jak na swój wiek zarabiałam naprawdę dobrze. Nie miała pani nigdy problemu z paszportem? 
- Nie. Dostałam paszport konsularny, miałam kontrakty filmowe. Byłam pierwszą żoną Andrzeja Jaroszewicza, syna naszego premiera. Do dzisiaj mamy dobre stosunki. Ze względu na nasze małżeństwo byłam szczególnie obserwowana. Nie wszystkim pasowało, że byłam modelką i aktorką. Tym większą miałam motywację, żeby wyjechać z kraju. Jakie wrażenie zrobił na pani zachód? To przecież musiały być dwa różne światy. Gdzie Polska w latach 70., a gdzie Niemcy, Holandia i Australia...
- Gdy wyjechałam z Polski do Wiednia, poczułam absolutną wolność. Nikt nikogo nie obserwuje. Nikt za nikim nie chodzi. Po filmie czarno-białym kolorowy. To były zabawowe czasy. W Sydney w tamtych czasach ludzie chodzili po restauracjach, bawili się na dancingach. I tak żyją do tej pory. Po Australii znalazłam się w Paryżu. Gdzie zagrała pani rolę po francusku. Ma pani taką łatwość nauki języków? Czy może nałożyli głos lektorki?
- Pierwszy film niemiecki nakręciłam, nie mówiąc po niemiecku. Francuski - nie znając francuskiego. Po prostu uczyłam się całych list dialogowych. Z tym francuskim reżyserem jest związana zabawna historia. Poznałam go w Wiedniu. Zapytał mnie po angielsku, czy mówię po francusku. Powiedziałam, że trochę tak, co nie do końca było prawdą (śmiech). Dał mi rolę. W kilka dni musiałam wykuć na blachę pięć stron tekstu. Pomógł mi uczeń szkoły podstawowej Andrew. Odrobiłam z nim pracę domową i nakarmiłam, w zamian on mi pomógł opanować listę dialogową. Udało się. Warunki na planie filmu francuskiego to bajka. Dużo luzu. Zdjęcia zaczynają się o 11 lub w samo południe, a nie o 4 rano. Nie ma pośpiechu, jest za to czas na obiad. Potem opanowałam język na tyle dobrze, że przyjęły mnie trzy agencje aktorskie. Wtedy przeniosłam się z Wiednia do Paryża. Zwykle dostawałam role Niemki, Rosjanki albo Polki ze względu na akcent. Teraz mieszka pani z mężem i dziećmi w Australii, gdzie prowadzi pani talk show ""Hello Darlink!"". Ludzie rozpoznają, że jest pani Polką?
- Główkują, gdy słyszą mój akcent. Mam nadzieję, że nie mam akcentu, gdy mówię po polsku (śmiech). Czasami ludzie pytają mnie, skąd we mnie tyle odwagi. Miałam kochanych rodziców, którzy zawsze kiwali głową i mnie nigdy nie zatrzymywali. Po prostu taka się urodziłam. Poza tym zawsze miałam bardzo dużo szczęścia. Ma pani 68 lat, ale nie zwalnia. Skąd ma pani tyle energii?
- Mam szczęście, że kocham to, co robię. To mi daje napęd i energię do działania. Jestem bardzo zajęta, prowadzę fundację Momentum For Australia, robię imprezy, które wspomagają ważne cele np. walkę przeciwko przemocy wobec kobiet. Mój ostatni projekt nazywa się “Men in Black” i ma na celu uświadomienie problemu depresji i samobójstw mężczyzn, którzy zabijają się cztery raz częściej niż kobiety. W ten sposób straciłam wielu moich znajomych. Na moje imprezy przychodzą sportowcy, żołnierze służący w Afganistanie, aktorzy, sportowcy, którzy dzielą się historią swojej depresji. Szukali pomocy i ją znaleźli. Ich historie dodają otuchy i odwagi, aby dzielić się swoimi problemami, nie obawiać się poprosić o pomoc. Na tych imprezach poznaję fantastyczne osoby z świetnymi historiami. Które później zaprasza pani do programu “Hello Darlink”?
- Dokładnie tak. Chce łączyć ludzi z całego świata, pokazywać przykłady tych, którzy nigdy się nie poddali i potrafili wyjść z największego dołka. Świat potrzebuje inspiracji! Ludzie lubią się dzielić ze mną historiami ze swojego życia, ufają mi. Nawet jeśli ich nie znam.  Jak się czuje pani w Polsce, gdy tu wraca?
- Polska jest piękna. Przyjeżdżam raz na rok. Ludzie są wolni. Widzę kreatywność rodaków na każdym kroku. Niczego tu nie brakuje. Polska jest międzynarodowa, nie ma kompleksów. Pogoda mogłaby się trochę poprawić, ale na to nie mamy wpływu, prawda?"
http://film.wp.pl/amerykanie-zakochani-we-wszystkich-nieprzespanych-nocach-marczak-ujawnia-nowe-plany-6116834735154817a,"Amerykanie zakochani we “Wszystkich nieprzespanych nocach”. Marczak ujawnia nowe plany Mało który polski film miał ostatnio tak dobre recenzja w USA jak “Wszystkie nieprzespane noce”. Lekki portret młodych chłopaków imprezujących w Warszawie podbił serca amerykańskich krytyków i widowni. W Polsce elektryzujący debiut fabularny Michała Marczaka przeszedł bez większego echa. Ostatnia nadzieja w wydaniu DVD, które trafiło do sprzedaży w kwietniu. Poza tym 34-letni reżyser nie zasypia gruszek w popiele i już planuje kolejną produkcję. Tym razem będzie to film drogi z elementami science fiction pt. ""Kosmos"". Jego produkcją zainteresowani są m.in. Amazon i Netflix. “Wszystkie nieprzespane noce” miały wszystko, aby odnieść sukces: nagrodę na najważniejszym amerykańskim festiwalu Sundance i hipsterski zwiastun. Przepis ten nie sprawdził się w Polsce, ale chwycił w USA. Amerykańscy krytycy piali z zachwytu. Pisali, że film Marczaka zrobił dla Warszawy to, co Sofia Coppola w ""Między słowami"" zrobiła dla Tokio. Posypały się pochwały, wywiady z reżyserem zrobił IndieWire, jeden z najważniejszych amerykańskich serwisów filmowych. - Jest mi bardzo miło, że mój film znalazł publiczność na festiwalach filmowych na całym świecie i w USA. Amerykańscy widzowie kupili moją poetykę. Amerykanów zachwyciła Warszawa z mojego filmu, mówili mi, że wygląda jak miasto magiczne, że chcieliby je odwiedzić - mówi w rozmowie z WP Michał Marczak, który niedawno wrócił z USA, gdzie “Wszystkie nieprzespane noce” miały swoją premierę.  Romantyczne zaloty Akcja “Wszystkich nieprzespanych nocy” rozgrywa się w Warszawie. Bohaterami są młodzi ludzie, którzy spędzają bezsenne noce na domówkach i klubowych imprezach. Ich wędrówka po stołecznych zakamarkach zdaje się nie mieć końca i celu. - Cieszę się, że udało mi się “sprzedać” pozytywny obraz Polski. Amerykańscy widzowie byli zaintrygowani tym, że relacje między moimi bohaterami są subtelne, że pokazuję tradycyjne zaloty. Mówili mi, że w USA do spraw sercowych podchodzi się bardziej bezpośrednio - śmieje się reżyser. ""Wszystkie nieprzespane noce"" obejrzało w polskich kinach 24 tys. widzów. To niewiele. Film ma w Polsce swoich wiernych fanów, ale wiele osób wciąż po prostu o nim nie wie. Teraz dostał drugą szansę - 21 kwietnia trafił do sprzedaży na DVD.  Kino drogi s-f Za granicą film Marczak został świetnie przyjęty nie tylko przez krytyków, ale także przez producentów.  - Po ""Wszystkich nieprzespanych nocach""  i prezentacji nowego pomysłu udziałem w produkcji są zainteresowani Ted Hope z Amazon Studios - zdradza reżyser. I dodaje, że dostał też propozycje od A24 (producent oscarowego ""Moonlight"") i Netflixa. Obecnie reżyser pisze scenariusz.  - To będzie to film o podróży bohaterów po rozbitej Europie z motywem s-f - opowiada reżyser. Producentami filmu, podobnie jak w przypadku “Wszystkich nieprzespanych nocy, będzie Endorfina Films, a po stronie amerykańskiej Puls Films, producent m.in. ostatniego filmu Andrei Arnold “American Honey”."
http://film.wp.pl/box-office-usa-tom-hanks-znokautowany-przez-bollywood-podsumowanie-6117883689523329a,"Box office USA: Tom Hanks znokautowany przez Bollywood [PODSUMOWANIE] „Baahubali 2: The Conclusion” nie było nawet wymieniane w gronie premier bieżącego tygodnia. Zdaniem analityków rynku kinowego bollywoodzka produkcja mogła liczyć w USA jedynie na kilka milionów dolarów wpływów. W sumie. Tymczasem podczas premierowego weekendu film zarobił ponad 10 mln dol.    „Baahubali 2: The Conclusion” podczas minionego weekendu było wyświetlane zaledwie w 445 amerykańskich kinach. Dla porównania inny premierowy tytuł (z Tomem Hanksem w głównej roli) pokazywany był w ponad 3 tys. kin, zaś lider amerykańskiego box office’u, czyli „Szybcy i wciekli 8”, w ponad 4 tys. Mimo to wyprodukowane w Indiach historyczne widowisko okazało się większym przebojem niż nowość z hollywoodzkim gwiazdorem. „Baahubali 2: The Conclusion” podczas minionego weekendu wywalczyło trzecią pozycję na amerykańskiej liście kinowych hitów. Na jego konto wpłynęło 10,2 mln dol. przy imponującej średniej wpływów na kino wynoszącej blisko 24 tys. dol. Średnia wpływów podczas minionego weekendu „Szybkich i wściekłych 8” to zaledwie 4,8 tys. dol. Takiego rezultatu nikt się chyba nie spodziewał. Wystarczy dodać, że najpopularniejsza do tej pory bollywoodzka produkcja, czyli „Monsunowe wesele” z 2002 r., była w stanie zarobić w USA 13,9 mln dol. Natomiast pierwsza część „Baahubali” przed dwoma laty zebrała za oceanem w sumie 6,7 mln dol. Tym sposobem indyjska produkcja stanie się jednym z najbardziej popularnych zagranicznych, a dokładnie rzecz biorąc nieanglojęzycznych filmów w amerykańskich kinach. Wszystko wskazuje na to, że na przestrzeni ostatnich 10 lat „Baahubali 2: The Conclusion” w tej kategorii osiągnie drugi najlepszy rezultat. Przegra jedynie z meksykańską, hiszpańskojęzyczną produkcją „Instrukcji nie załączono” z 2013 roku (44,5 mln dol.).  I właśnie film adresowany do latynoskiej widowni był sprawcą drugiej dużej niespodzianki w tym tygodniu. Niskobudżetowa komedia zatytułowana „How to be a Latin Lover” w ciągu trzech pierwszych dni wyświetlania zarobiła 12 mln dol. Dodajmy, że podobnie jak indyjska produkcja, także ten film nie trafił do szerokiej dystrybucji. Podczas minionego weekendu wyświetlany był bowiem w 1 118 kinach. Mimo tego stać go było na wywalczenie drugiej pozycji w tym tygodniu. W jednej z drugoplanowych ról w „How to be a Latin Lover” wystąpiła urodzona w Meksyku Salma Hayek. Trzecią, ale niemiłą niespodzianką minionego weekendu był słaby wynik filmu z Tomem Hanksem i Emmą Watson „The Circle. Krąg”. Thriller science-fiction zebrał tylko 9,3 mln dol. (czwarta pozycja). Jednak nawet przy takim wyniku „The Circle. Krąg” może przynieść producentom jakiś skromny zysk. Obraz kosztował bowiem 18 mln dol. Oczywiście potrzebne będzie mocne wsparcie ze strony rynku zewnętrznego. Tak czy inaczej przegrana twgo filmu z bollywoodzką produkcją to ogromna niespodzianka. Tymczasem po raz trzeci z rzędu najpopularniejszym tytułem w amerykańskich kinach została ósma część „Szybkich i wściekłych”. Podczas trzeciego weekendu wyświetlania film akcji zebrał 19,4 mln dol. (przy 50 proc. spadku popularności). Po 17 dniach na jego koncie znajduje się 192,7 mln dol. Sukces, ale prawdziwą furorę „Szybcy i wściekli 8” robią jednak poza granicami USA. Na rynku zewnętrznym produkcja Universal Pictures zebrała już 868 mln dol. Dzięki temu jej wpływy na całym świecie sięgają już ponad miliard dolarów. 1.    „Szybcy i wściekli 8” – 19,4 mln dol. (w sumie 192,7 mln) 2.    „How to be a Latin Lover” – 12 mln dol. (nowość) 3.    „Baahubali 2: The Conclusion” – 10,1 mln dol. (nowość) 4.    „The Circle. Krąg” – 9,3 mln dol. (nowość) 5.    „Dzieciak rządzi” – 9,1 mln dol. (w sumie 148,5 mln) 6.    „Piękna i Bestia” – 6,4 mln dol. (w sumie 480,1 mln) 7.    „W starym, dobrym stylu” – 3,6 mln dol. (w sumie 37,3 mln) 8.    „Smerfy: Poszukiwacze zaginionej wioski” – 3,3 mln dol. (37,7 mln) 9.    „Gifted” – 3,3 mln dol. (w sumie 15,8 mln) 10.   „Unforgettable” – 2,3 mln dol. (w sumie 8,9 mln) Premiery następnego tygodnia: „Strażnicy Galaktyki vol. 2” – produkcja Marvel Comics otwiera letni sezon w amerykańskich kinach."
http://film.wp.pl/program-tv-na-poniedzialek-bilet-na-ksiezyc-moje-corki-krowy-jak-zostac-krolem-1-05-2017-6116651410392705a,"Program TV na poniedziałek: ""Bilet na Księżyc"", ""Moje córki krowy"", ""Jak zostać królem"" [1-05-2017] Dziś w telewizji ""Bilet na księżyc"", czyli ostatni film z udziałem Anny Przybylskiej. Obsypany nagrodami dramat ""Moje córki krowy"", kolejny odcinek serialu kryminalnego ""Most nad Sundem"", emitowanego w Telewizji WP, oraz przebojowa biografia ""Jak zostać królem"" z Colinem Firthem w roli głównej. Sprawdź, co jeszcze warto obejrzeć w TV 1 maja. ""Bilet na Księżyc"" Film Jacka Bromskiego (scenariusz i reżyseria) to historia dwóch braci, którzy w 1969 roku wyruszają w podróż nad morze. Antek i Adam to całkowite przeciwieństwa – pierwszy to nałogowy podrywacz i król nocnych lokali, drugi nieśmiały romantyk. Sytuacja zmienia się, gdy na drodze braci pojawia się piękna i tajemnicza kobieta (ostatnia rola Anny Przybylskiej), która wprowadzi sporo zamieszania w życiu nieśmiałego Adama. U boku Przybylskiej zagrał jej syn Szymon. ""Bilet na Księżyc"" - TVP Seriale 00:10 ""Most nad Sundem"" Historia “Mostu nad Sundem” koncentruje się na pracy szwedzkich i duńskich detektywów, którzy prowadzą swoje śledztwa na dwóch przeciwległych brzegach cieśniny Sund. Tytułowy most jest łącznikiem między Kopenhagą a Malmo. Historia pierwszego sezonu rozpoczyna się w momencie, gdy na samym środku granicznego mostu policja odnajduje ludzkie zwłoki przecięte w pół. Dwójka detektywów: Saga Norén (w tej roli Sofia Helin) z Malmo i Martin Rohde (Kim Bodnia) z Kopehnagi muszą w tej sytuacji połączyć siły, by rozwikłać zagadkę nietypowego zabójstwa.  ""Most nad Sundem"" - Telewizja WP 21:00 ""Moje córki krowy"" Film przedstawia historię dwóch sióstr, które muszą zmierzyć się ze śmiercią rodziców. Produkcja charakteryzuje się bardzo oryginalnym podejściem do trudnego tematu. Mimo wielkiego cierpienia bohaterów w filmie nie brakuje wątków humorystycznych. Dębska idealnie połączyła z sobą elementy komediowe i dramatyczne, tworząc jedno z najoryginalniejszych dzieł rodzimej kinematografii ostatnich lat. W rolach głównych Agata Kulesza, Gabriela Muskała i Marian Dziędziel. Film już w pierwszym tygodniu wyświetlania zgromadził w kinach ponad 132 tysiące widzów. Tak wysoka frekwencja nie zdarza się zbyt często w przypadku polskich produkcji. Wkrótce „Moje córki krowy” pobiły ustanowiony przez siebie rekord. Po 10 dniach od premiery obraz obejrzano ponad 350 tys. razy.  ""Moje córki krowy"" - Canal+ Family HD 22:35 ""Jak zostać królem"" Głównym bohaterem filmu jest książę Albert (Colin Firth), który od najmłodszych lat zmaga się z uciążliwym jąkaniem. Mimo pomocy najlepszych specjalistów, arystokracie przez lata nie udało się wyleczyć z niegodnej przyszłego króla przypadłości. Ostatnią deską ratunku dla Alberta wydaje się być lokalny logopeda Lionel Logue (Geoffrey Rush). Mimo niekonwencjonalnych metod leczenia i początkowych nieporozumień, bohaterowie stają się dla siebie bliskimi przyjaciółmi.  ""Jak zostać królem"" - Stopklatka TV 20:00 ""Godziny szczytu"" Jackie Chan i Chris Tucker w kultowym połączeniu kina akcji i komedii. ""Godziny szczytu"" to historia ułożonego, spokojnego policjanta z Hong Kongu oraz napalonego i lekkomyślnego gliniarza z Los Angeles. Obaj funkcjonariusze mają wspólny cel, ale zupełnie się nie znoszą. Pierwsza część ""Godzin szczytu"" pojawiła się w 1998 roku i zapoczątkowała serię, która zarobiła na świecie ponad pół mld dolarów! ""Godziny szczytu"" - TVN Fabuła 21:00 ""Strasznie głośno niesamowicie blisko"" ""Strasznie głośno, niesamowicie blisko” to film Stephena Daldry’ego, trzykrotnie nominowanego do Oscara reżysera (""Billy Elliot”, ""Godziny”, ""Lektor”). Film opowiada o wydarzeniach po 11 września 2001, kiedy zmieniło się życie tysięcy ludzi. 11-letni Oskara Schell (Thomas Horn) w zamachu na WTC stracił ojca (Tom Hanks), chociaż jego ciała nigdy nie odnaleziono. Rok później w rzeczach ojca Oskar znajduje klucz w kopercie podpisanej jedynie nazwiskiem ""Black”. Chłopiec postanawia odwiedzić wszystkie osoby w mieście noszące to nazwisko, aby odnaleźć właściciela klucza i ustalić, co go łączyło ze zmarłym oraz co właściwie ten klucz otwiera. ""Strasznie głośno niesamowicie blisko"" - TVN Fabuła 23:10 ""To właśnie miłość"" Prawdziwa klasyka gatunku, jedna z najbardziej lubianych komedii romantycznych w dziejach. ""To właśnie miłość "" to debiut reżyserski Richarda Curtisa, jednego z najbardziej znanych scenarzystów (”Dziennik Bridget Jones”, ”Cztery wesela i pogrzeb”).  Film opowiada 10 historii miłosnych, które mają miejsce we współczesnym Londynie. Jedną z nich jest opowieść o premierze Wielkiej Brytanii (Hugh Grant), który podczas pierwszego dnia urzędowania na Downing Street zakochuje się w Natalie (Martine McCutcheon) - dziewczynie pracującej w kancelarii. ""To właśnie miłość"" - CBS Europa 21:00  ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/anna-dymna-od-lat-nie-chce-mowic-o-tej-pomylce-to-bylo-burzliwe-rozstanie-6118235711268993a,"Anna Dymna: od lat nie chce mówić o tej pomyłce. To było burzliwe rozstanie Anna Dymna długo nie mogła ułożyć sobie życia osobistego. Jej drugie małżeństwo okazało się pomyłką - z mężem rozstała się w burzliwej atmosferze i nadal nie chce rozmawiać o tym związku. Zbigniewa Szotę poznała w mało przyjemnych okolicznościach. Był rok 1977 – Dymna kilka miesięcy wcześniej w tragicznych okolicznościach straciła ukochanego męża Wiesława Dymnego. W maju zaś, kiedy jechała na plan filmowy, miała wypadek samochodowy, i to tak poważny, że wylądowała w szpitalu. Odniosła mnóstwo obrażeń, najpoważniejszym z nich była zaś kontuzja kręgosłupa – obawiano się, że aktorka może mieć problemy z chodzeniem i wyląduje na wózku. Całe szczęście Dymna trafiła w ręce jednego z najlepszych terapeutów, Szota – i dzięki niemu wkrótce wróciła do zdrowia. Znajomość przerodziła się w przyjaźń, a później okazało się, że Dymna i Szot nie mogą bez siebie żyć. Pobrali się i wkrótce na świat przyszedł Michał. Dymna szalała ze szczęścia. Niestety, niedługo potem jej małżeństwo zaczęło się sypać. - On nie do końca rozumiał jej artystyczną duszę, ona zarzucała mu niedojrzałość i nie umiała się pogodzić z tym, że cały swój czas spędza w gabinecie rehabilitacyjnym. Nieporozumienia i kłótnie stały się codziennością. Po sześciu latach małżeństwa, rozstali się. Anka bardzo przeżyła ten rozwód. Płakała, że bardzo się na Zbyszku zawiodła... - mówiła w magazynie ""Świat i ludzie” znajoma aktorki. Rozwód był dla aktorki bardzo bolesny. Podobno aktorka prosiła, by nie wspominać przy niej nazwiska byłego męża. Nawet teraz, po latach nie chce wracać do tej sprawy. W najnowszej książce, wywiadzie-rzece ""Warto mimo wszystko"" aktorka nie zamierzała wspominać tego małżeństwa. - Nie chcę wartościować ani mówić źle o moim drugim mężu... Bywało różnie - powiedziała tylko.
Ale magazyn ""Świat i ludzie"" donosi, że Szocie zależy na tym, by naprawić stosunki z byłą małżonką. Po rozwodzie mężczyzna wyjechał do Niemiec, gdzie ukończył VPT Akademie. - Dopiero gdy wrócił, odnowił kontakt z synem. Próbował też zbudować dobrą relację z panią Anną, ale sporadyczne spotkania wprawiały ich w zakłopotanie - czytamy w magazynie. Obecnie Szota kursuje między Polską a Austrią, gdzie pracuje. Podobnie jak jego była żona, jest zaangażowany w działalność charytatywną - pełni funkcję prezesa Fundacji Aktywne Dzieciaki. Ich synowi Michałowi (na zdjęciu) - który nosi nazwisko po mamie - bardzo zależy na kontakcie z biologicznym ojcem i wreszcie mają ze sobą dobry kontakt. Dymna nie kryje, że marzy się jej, że niedługo zostanie babcią. Rok temu Michał wyprowadził się ""na swoje”. Dymna naturalnie wciąż mu pomaga – pasją jej syna jest muzyka, ale na razie sławy jeszcze nie zdobył – i nie traci nadziei, że chłopak wreszcie zapragnie stabilizacji. I podobno właśnie pojawiła się szansa. Jak donosi ""Rewia”, Dymny zakochał się w doktorantce Wydziału Malarstwa Akademii Sztuk Pięknych w Krakowie, a ich związek to coś więcej niż przelotny romans. A co u Dymnej? Aktorka znów nieco częściej pojawia się na ekranie - zagrała w filmie ""Excentrycy, czyli po słonecznej stronie ulicy"", etiudzie ""Dzień Babci"", a ostatnio w ""Szkole uwodzenia Czesława M"". Niedawno prawa do emisji ""Dnia Babci"" nabyła telewizja Arte. - Już wkrótce nasz film będą mogli zobaczyć widzowie większości europejskich krajów! DB pojawi się w prestiżowej sekcji Court-Circuit obok wyselekcjonowanych najlepszych krótkich metraży z całego świata! - napisali na Facebooku twórcy filmu. W filmie oprócz Dymnej zagrali Mateusz Nędza i Łukasz Simlat. To historia chłopaka, który wyłudza pieniądze metodą ""na wnuczka"" - do czasu, aż zostaje zdemaskowany przez starszą kobietę, która proponuje mu pewien układ..."
http://film.wp.pl/nina-andrycz-dopuscila-sie-czynu-po-ktorym-zbladla-cala-polska-delegacja-dlaczego-uciekla-z-kolacji-u-stalina-6118230777226881a,"Nina Andrycz: dopuściła się czynu, po którym zbladła cała polska delegacja. Dlaczego uciekła z kolacji u Stalina? Feministka, skandalistka, „kobieta wyzwolona”, a przy tym wybitna aktorka. Życie Niny Andrycz było nader burzliwe i obfitowało w liczne romanse, bo też mało który mężczyzna potrafił pozostać obojętny na jej wdzięki. Artystka podkreślała jednak, że jej jedyną i prawdziwą miłością był zawsze teatr. Oczywiście cieszyło ją zainteresowanie panów i chętnie ich uwodziła, chwaląc się później swoimi podbojami. Jak się okazuje, w gronie jej adoratorów znalazł się nawet Józef Stalin. Spotkanie Andrycz i Stalina mogło mieć bardzo nieprzyjemny finał, ponieważ aktorka dopuściła się czynu, który pewnie nikomu innemu nie uszedłby płazem. Wraz z mężem, polskim premierem Józefem Cyrankiewiczem, została zaproszona na Kreml; odmowa naturalnie nie wchodziła w grę. Już podczas pierwszej wizyty Andrycz bez najmniejszego trudu oczarowała blisko 70-letniego Stalina, który, zachwycony jej urodą, wdziękiem i inteligencją, nie mógł oderwać od niej oczu; niektórzy twierdzili nawet, że zakochał się w aktorce od pierwszego wejrzenia. Czy była to miłość – raczej wątpliwe, z pewnością jednak Andrycz zawładnęła na jakiś czas myślami Stalina. Podczas spotkania ofiarował jej kosztowne futro z norek. Aktorka podarunek przyjęła (innego wyjścia nie miała), ale twierdziła, że nigdy go nie założyła i ostatecznie prezent stał się pożywieniem dla moli.  Podczas innej wizyty Andrycz została zaproszona na uroczystą kolację. W tym samym czasie miała się jednak odbyć premiera spektaklu z jej udziałem. Wtedy aktorka udowodniła, że słów o wielkiej miłości do teatru nie rzucała wcale na wiatr. Bez słowa spakowała walizki i wróciła do Warszawy, by kilka godzin później stanąć na scenie. Nie zdawała sobie sprawy, że swoim zachowaniem o mało nie doprowadziła do wybuchu wielkiego skandalu. Członkowie polskiej delegacji byli przerażeni na myśl, że to na nich skupi się gniew Stalina. Podobno Jakub Berman, członek Komisji Biura Politycznego KC PZPR ds. Bezpieczeństwa Publicznego, usłyszawszy o nieobecności Andrycz, zemdlał ze strachu. Nic dziwnego, że na wieczorne przyjęcie przyszli w grobowych nastrojach. Kiedy Stalin zapytał, gdzie też podziewa się Andrycz, wystraszony Cyrankiewicz nieśmiało wyznał prawdę. Całe towarzystwo zamarło, czekając, co się wydarzy. Tymczasem Stalin po chwili milczenia stwierdził tylko: - Ona musi bardzo kochać swoją pracę. Co do tego nikt nie miał wątpliwości. Teatr był dla Andrycz całym życiem. Nigdy nie chciała mieć rodziny (twierdziła, że Cyrankiewicz zmusił ją do małżeństwa) i dwukrotnie poddała się aborcji. - Kiedy jest się naprawdę gwiazdą, to nie rodzi się dzieci. Rodzi się role – mówiła. Jej związek z Cyrankiewiczem nie należał zresztą do udanych. Oboje wdawali się w liczne romanse. W dodatku premiera szybko zaczęła denerwować pasja żony, a teatr nazywał swoim największym rywalem. - Oczekiwał żony oddanej, która po zajściu w ciążę urodzi chociaż jedno dziecko, on bardzo tego pragnął, ale ja już wtedy kochałam swoją pracę bardziej niż małżeństwo – tłumaczyła Andrycz. Dopiero na łożu śmierci wyznała, że żałuje wielu popełnionych w młodości błędów i chciałaby się pojednać z Bogiem. Cały swój majątek przepisała na Wielką Orkiestrę Świątecznej Pomocy."
http://film.wp.pl/bilety-na-film-obcy-przymierze-juz-w-sprzedazy-w-sieci-multikino-6118210048591489a,"Bilety na film ""Obcy: Przymierze” już w sprzedaży w sieci Multikino 26 kwietnia br. Multikino rozpoczęło przedsprzedaż biletów na film ""Obcy: Przymierze”. Kup bilety już dziś i nie przegap produkcji w reżyserii Ridley’a Scotta. ""Obcy: Przymierze” wejdzie na ekrany 19 maja br. Bilety są dostępne w kasach kin sieci Multikino oraz na www.multikino.pl. Legendarny reżyser Ridley Scott, twórca ""Łowcy androidów” i ""Marsjanina”, powraca do świata, który stworzył w filmie ""Obcy – 8 pasażer Nostromo”, zaliczanym do klasyki kina science fiction. ""Obcy: Przymierze"" to drugi rozdział nowej trylogii, którą zapoczątkował film ""Prometeusz"". Statek osadniczy ""Przymierze” dociera na nieznaną planetę, która wydaje się być prawdziwym rajem dla człowieka. Członkowie ekspedycji szybko się jednak przekonują, że trafili do mrocznego, pełnego tajemnic i zagadek świata, którego jedynym mieszkańcem jest android David (nominowany do Oscara Michael Fassbender), ocalały z katastrofy ""Prometeusza”. Gdy odkrywają, że świat ten kryje w sobie niewyobrażalne zagrożenie, muszą podjąć przerażającą próbę ucieczki.  W pozostałych rolach: nominowany do Oscara James Franco (""Spider-Man”), Katherine Waterston (""Fantastyczne zwierzęta i jak je znaleźć”), Billy Crudup (""Spotlight”), Danny McBride (""W chmurach”), Demián Bichir (""Nienawistna ósemka”) i Carmen Ejogo (""Selma”). Bilety na pierwsze premierowe pokazy filmu „Obcy: Przymierze” można nabyć w kinach sieci Multikino, przez stronę www.multikino.pl oraz przez aplikację Multikino dostępną dla telefonów komórkowych z systemem Android, Windows Phone oraz iOS."
http://film.wp.pl/program-tv-na-wtorek-dzien-swira-skazani-na-shawshank-magic-mike-xxl-2-05-2017-6116658541512321a,"Program TV na wtorek: ""Dzień świra"", ""Skazani na Shawshank"", ""Magic Mike XXL"" [2-05-2017] Dziś w telewizji ""Hakerzy"", czyli zapomniany hit lat 90., który uczynił z Angeliny Jolie wschodzącą gwiazdę kina. Oprócz tego jeden z najlepiej ocenianych filmów w historii - ""Skazani na Shawshank"", widowiskowy ""Magic Mike XXL"" oraz kolejny odcinek serialu kryminalnego ""Most nad Sundem"", emitowanego na kanale Telewizji WP. Sprawdź, co jeszcze warto obejrzeć 2 maja. ""Hakerzy"" Jeden z najsłynniejszych, choć dziś już zapomnianych  przebojów lat 90. Sposób, w jaki przedstawiono tam speców od łamania systemu komputerowych może dzisiaj śmieszyć, ale dwie dekady temu, kiedy internet nie był jeszcze powszechnie dostępny, ""Hakerzy"" działali na wyobraźnię. Poza tym film Iaina Softleya sprawił, że kariera młodziutkiej Angeliny Jolie nabrała niezłego tempa. Aktorka wcieliła się w genialną hakerkę o pseudonimie Acid Burn, posiadaczkę unikatowej, potężnej wersji laptopa, dzięki któremu w trakcie zaledwie nanosekundy przesyła wzdłuż potężnej magistrali całe pakiety gigantycznych informacji.  ""Hakerzy"" - AMC 20:00 ""Dzień świra"" Kultowa i najbardziej niepoprawna polska komedia ostatnich lat. „Dzień świra” to na pozór zwyczajna historia 44-letniego Adasia Miauczyńskiego (fenomenalna rola Marka Kondrata), sfrustrowanego inteligenta, rozwodnika i ojca, uczącego języka polskiego w liceum. Miauczyński to człowiek, który niczym bohater romantyczny przeżywa i cierpi za kraj, a zabija go codzienna rutyna. Znienawidzona powtarzalność codziennych czynności i kontakt z drugim człowiekiem.  ""Dzień świra"" - Stopklatka TV 22:00 ""Skazani na Shawshank"" 2 maja w TV pojawi się także jeden z największych klasyków kina w historii - ""Skazani na Shawshank” Franka Darabonta. Słynna adaptacja opowiadania Stephena Kinga ukazuje historię bankiera, który zostaje niesłusznie oskarżony o zabójstwo swojej żony. Mężczyzna trafia do rygorystycznego więzienia rządzonego przez bezwzględnych strażników. Główny bohater zaprzyjaźnia się z Redem – czarnoskórym osadzonym, starającym się od wielu lat o uzyskanie przepustki. Mimo początkowych problemów bankier zaczyna zyskiwać sprzymierzeńców wśród innych więźniów. Nikt jednak nie wie, że mężczyzna przez cały czas realizuje swój sprytny plan. W rolach głównych Tim Robbins oraz Morgan Freeman.  ""Skazani na Shawshank"" - TCM 23:30 ""Magic Mike XXL"" W kolejnej odsłonie kinowego hitu powracamy do bohaterów trzy lata po tym, jak Mike zakończył karierę striptizera. Pozostali członkowie Kings of Tampa szukają nowej życiowej drogi. Zanim jednak na zawsze odejdą na taneczną emeryturę, chcą dać pożegnalne show w wielkim stylu. Postanawiają wziąć udział w konwencie w Myrtle Beach. Odwiedzają więc dawnego druha i proszą, by po raz ostatni towarzyszył im na scenie. Zanim jednak dotrą na miejsce, będą musieli zmierzyć się z różnymi przeciwnościami, w tym z niezałatwionymi sprawami z przeszłości.  ""Magic Mike XXL"" - HBO 22:10 ""Most nad Sundem"" Historia “Mostu nad Sundem” koncentruje się na pracy szwedzkich i duńskich detektywów, którzy prowadzą swoje śledztwa na dwóch przeciwległych brzegach cieśniny Sund. Tytułowy most jest łącznikiem między duńską stolicą, Kopenhagą, a szwedzkim Malmo. Historia pierwszego sezonu rozpoczyna się w momencie, gdy na samym środku granicznego mostu policja odnajduje ludzkie zwłoki przecięte w pół. Dwójka detektywów: Saga Norén (w tej roli Sofia Helin) z Malmo i Martin Rohde (Kim Bodnia) z Kopehnagi muszą w tej sytuacji połączyć siły, by rozwikłać zagadkę nietypowego zabójstwa.  ""Most nad Sundem"" - Telewizja WP 21:00 ""8 mm"" Pamiętny thriller Joela Schumachera z Nicolasem Cage''em w roli głównej. Aktor wcielił się w Toma Wellesa, prywatnego detektywa, szczęśliwego męża i świeżo upieczonego ojca. Welles wciąż czeka na przełom w karierze, który przyniesie mu rozgłos i pieniądze, jednak na co dzień przyjmuje rutynowe zlecenia polegające na śledzeniu niewiernych mężów. Do czasu, gdy pewna wdowa po wpływowym milionerze składa mu niezwykłe zlecenie. Kobieta znalazła w sejfie męża amatorski film na taśmie 8 mm, na którym zarejestrowano brutalne morderstwo młodej dziewczyny. Wdowa jest przekonana, że scena została zainscenizowana, a rzekoma ofiara nadal żyje. Welles ma potwierdzić jej przypuszczenia... ""8 mm"" - Polsat 23:10 ""Czekolada"" ""Czekolada” przedstawia losy Vianne Rocher (Juliette Binoche) oraz jej ośmioletniej córki, Anouk. Bohaterki przybywają w roku 1960 do małego francuskiego miasteczka i początkowo zostają miło powitane przez burmistrza Hrabię de Reynauda (Alfred Molina). Vianne postanawia otworzyć sklep z wyrabianymi przez siebie wyrobami czekoladowymi. Niezwykły smak łakoci szybko przypada do gustu mieszkańcom. Gdy okazuje się, że Anouk jest nieślubnym dzieckiem kobiety, burmistrz zaczyna mniej życzliwie spoglądać na Vianne.   ""Czekolada"" - HBO2 21:00  ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/program-tv-na-srode-mis-ted-2-adrenalina-3-05-2017-6118277334739073a,"Program TV na środę: ""Miś"", ""Ted 2"", ""Adrenalina"" [3-05-2017] Dziś w TV jeden z najgłośniejszych i najlepszych polskich filmów, czyli ""Przypadek"" Krzysztofa Kieślowskiego. Ponadto kultowa komedia ""Miś"", ""Ted 2"", kolejny odcinek serialu ""Orphan Black"", emitowanego na kanale Telewizji WP i ""Adrenalina"" z Jasonem Stathamem w roli głównej. Sprawdź, co jeszcze warto obejrzeć 3 maja. ""Przypadek"" Jeden z najlepszych, a zarazem najgłośniejszych polskich filmów wszech czasów. Znają go nawet za granicą. ""Przypadek"" Krzysztofa Kieślowskiego jest wymieniany na równi z ""Dekalogiem"", powtarza się w większości zagranicznych zestawień o najlepszych polskich filmach, a rola Witka Długosza to jedna z najcieplej wspominanych kreacji Bogusława Lindy. Nie znasz ""Przypadku""? To najwyższy czas nadrobić tę zaległość. ""Przypadek"" - TVP Kultura 22:55 ""Miś"" - Wielkie zwycięstwo Staszka Barei nad całą zgrają obrzydliwców w tamtych czasach - powiedział o ""Misiu"" grający w nim główną rolę Stanisław Tym. W maju przypada 37. rocznica premiery filmu Stanisława Barei, jednej najpopularniejszych komedii w historii polskiego kina. ""Miś"" to prawdziwa kopalnia niezapomnianych cytatów i genialnych postaci, a fabuła, mimo że osadzona w realiach PRL-u, bawi do dziś kolejne pokolenia widzów. ""Miś"" - TVP 2 20:40 ""Orphan Black"" W środę 3 maja na kanale WP zostanie wyemitowany kolejny odcinek serialu ""Orphan Black”. Produkcja opowiada historię Sary (Tatiana Maslany), samotniej sieroty, która pewnego dnia zostaje świadkiem samobójstwa kobiety niezwykle podobnej do niej. Sarah postanawia podszyć się pod nią, przejąć jej tożsamość, konto bankowe, a nawet chłopaka. Kobieta nie zdaje sobie jednak sprawy, że została wciągnięta w śmiertelną grę.  ""Orphan Black"" – Telewizja WP 21:00 ""Ted 2"" John (w swojski sposób nieporadny Mark Wahlberg) i Ted spoważnieli. Zawsze daleko im było do wzorcowych obywateli, ale trudno też byłoby ich nazwać degeneratami. Robili swoje: harowali ciężko na słabo płatnych etatach, po pracy przypalali zioło we wszelakich odmianach, a zamiast koksu woleli wciągać rozmaite wytwory popkultury. W tej odsłonie John jest już rozwodnikiem, a Ted w końcu postanawia dorosnąć. Bierze ślub z Tami-Lynn (Jessica Barth o ciele playmate i talencie gwiazdek Tromy). Kiedy nowożeńcy zaczynają starać się o potomstwo pojawiają się problemy: Ted jako pluszak nie ma statusu człowieka, więc nie może zostać legalnym opiekunem.  ""Ted 2"" - Canal+ 00:55 ""Adrenalina"" Mocne kino akcji, pełne niepowtarzalnych scen i zwariowanych pomysłów. Jason Statham w ""Adrenalinie"" wcielił się w rolę płatnego zabójcy, Cheva Cheliosa, który pewnego dnia dowiaduje się, że został otruty. Aby utrzymać się przy życiu jego organizm musi być cały czas ""napędzany"" tytułową adrenaliną. Chev nie może więc zalegać na kanapie i czekać na pomoc lekarską... ""Adrenalina"" to szalona jazda bez trzymanki dla wszystkich fanów mocnych wrażeń. ""Adrenalina"" – TVP 2 02:00 ""Spadkobiercy"" Ekranizacja debiutanckiej powieści Kaui Hart Hemmings przedstawi historię majętnego mężczyzny (George Clooney), którego żona zapada w śpiączkę. Kiedy bohater dowiaduje się, że małżonka go zdradzała, postanawia odnaleźć jej kochanka. Zgorzkniały bogacz wyrusza na poszukiwania w towarzystwie dwóch córek.  ""Spadkobiercy"" - Canal+Family HD 19:55 ""Piłkarski Poker"" Chyba najpopularniejszy rodzimy film o tematyce sportowej, ukazujący meandry polskiej piłki w krzywym zwierciadle. ""Piłkarski poker"" to klasyczna polska komedia, której akcja rozgrywa się w środowisku piłkarskim. ""Drukowane"" mecze, przekupni sędziowie, nieuczciwi działacze - czy tak wygląda rzeczywistość polskiej ligi piłkarskiej? Zajrzyj za jej kulisy... Plejada najlepszych aktorów oraz ciągle aktualny i gorący temat gwarantują sto pięć minut doskonałej zabawy. ""Piłkarski Poker"" - TVP Seriale 00:15  ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/policja-wdarla-sie-na-plan-mieszkancy-atakowali-aktorow-rezyser-zderzenia-wspomina-koszmarny-proces-krecenia-filmu-6118304108074625a,"Policja wdarła się na plan, mieszkańcy atakowali aktorów. Reżyser ""Zderzenia"" wspomina koszmarny proces kręcenia filmu - Kręcenie tego filmu uczyniło z mego życia w Egipcie prawdziwe piekło – mówił Mohamed Diab, reżyser i scenarzysta ""Zderzenia"". Filmowiec borykał się ze statystami-amatorami, którzy zamiast udawać, bili się na planie, jeden z nich przeżył atak nożownika, a producent stał się ofiarą porwania. Pokazy ""Zderzenia"" odbiły się szerokim echem na zagranicznych festiwalach, tymczasem reżyser w swojej ojczyźnie był nazywany kłamcą i szpiegiem. Film Diaba zatytułowany ""Zderzenie"" (""Eshtebak"") dokumentuje wydarzenia z jednego dnia w 2013 roku, kiedy na ulicach Kairu doszło do demonstracji i brutalnych starć z policją, będących następstwem wyboru Muhammada Mursiego na stanowisko prezydenta Egiptu.  Filmowiec na miejsce akcji swojego dramatu wybrał wnętrze policyjnej furgonetki, do której trafiają kolejni mieszkańcy Kairu. Zwolennicy i przeciwnicy Mursiego, rebelianci, islamiści, kobiety, dzieci, dziennikarze i zupełnie przypadkowi młodzieńcy. Scenariusz do ""Zderzenia"" jest wspólnym dziełem Mohameda Diaba, znanego filmowca (""678"", ""El Gezira"") i jego brata Khaleda, który pisał wcześniej na potrzeby egipskiej telewizji i kina. - Uczestniczyłem w protestach od samego początku, choć nie jestem typowym aktywistą – mówił Mohamed Diab w rozmowie z ""Guardianem"". Reżyser i scenarzysta ""Zderzenia"" podkreślił, że jako osoba medialna miał szansę zabierać głos, spotykać się z politykami i komentować wydarzenia w Egipcie przed kamerami. - Próbowałem w ten sposób zmienić świat, ale ostatecznie uznałem, że mogę w tym temacie zrobić więcej jako filmowiec – tłumaczył Diab. Aby zrealizować zdjęcia do ""Zderzenia"", reżyser musiał mieć pozwolenie od władz na kręcenie ujęć na ulicach miasta. Co prawda miejscem akcji filmu jest wnętrze policyjnego wozu, jednak kamera często skupia swoją uwagę na protestujących, policjantach i brutalnych zajściach, do których dochodzi za drzwiami pojazdu. Diab liczył się z tym, że nie dostanie pozwolenia, więc postanowił kręcić bez wiedzy i zgody władz. - To było jak flashmob – mówił reżyser. Wszyscy pojawili się na planie i wiedzieli, że kiedy wystrzelą pierwsze fajerwerki, ulica może się zaroić od prawdziwych policjantów i zdezorientowanych mieszkańców. - Tak się właśnie stało. Jeden ze statystów został dźgnięty nożem, a mojego producenta uprowadzono w jego własnym samochodzie – wspominał Diab. Prawdziwym koszmarem była również współpraca ze statystami, którzy nie przeszli żadnego przeszkolenia i nie mieli pojęcia, jak się zachować przed kamerą. Kiedy reżyser krzyczał ""akcja"", wszystko było w porządku. Ale kiedy statyści słyszeli ""cięcie"", Diab musiał ich uspokajać przez 15 minut. Reżyser wspominał również sytuację, kiedy poprosił uczestników filmowych zamieszek, by udawali, że się biją. Statyści nie bardzo wiedzieli, jak to zrobić, więc zadawali prawdziwe ciosy. ""Zderzenie"" zrobiło furorę na wielu międzynarodowych festiwalach (m.in. w Cannes, Monachium, Valladolid), pisemną pochwałę wystosował nawet Tom Hanks, jednak film Diaba nie był równie dobrze odbierane w swojej ojczyźnie. Reżyser wspomina, że egipskie media krytykowały go za ukazanie sytuacji w Kairze w negatywnym świetle, oskarżały o szpiegostwo itp. Jedna z telewizji nakręciła nawet 10-minutowy materiał, oczerniający Diaba i jego pracę. Po czterech latach politycznego zaangażowania Mohamed Diab marzy o przerwie i opuszczeniu ojczyzny. - Zawsze chciałem kręcić filmy w Hollywood – tłumaczył egipski filmowiec, który obawia się jednak, czy będzie mu dane tworzyć to, co chce, czy zostanie reżyserem do wynajęcia. - Szanuję ludzi, którzy to robią, jednak moją super mocą jest pasja, więc muszę czuć pasję do tego, co robię – skwitował Diab. ""Zderzenie"" trafiło niedawno do dystrybucji kinowej w Wielkiej Brytanii. Polska premiera filmu nie została zapowiedziana."
http://film.wp.pl/martin-scorsese-na-otwarciu-festiwalu-polskich-filmow-w-nowym-jorku-wizjonerstwo-polskiego-kina-mnie-inspiruje-6118652449506945a,"Martin Scorsese na otwarciu festiwalu polskich filmów w Nowym Jorku: ""wizjonerstwo polskiego kina mnie inspiruje"" - Przez całe lata oglądałem wiele polskich filmów. Zastanawiałem się dlaczego wywarły na mnie tak mocne wrażenie. Co w tym jest, że wizjonerstwo i przenikliwość polskiego kina, a w tym przypadku piękno i intelekt Andrzeja Wajdy wciąż mnie inspiruje? - tak o polskim kinie wypowiadał się Martin Scorsese, który przybył na otwarcie 13. Festiwalu Polskich Filmów w Nowym Jorku. Podczas imprezy gigant amerykańskiego kina zdradził, że namiętnie oglądał filmy Wajdy, gdy pracował nad ""Wściekłym bykiem"" i ""Infiltracją"". Przed projekcją Scorsese z szacunkiem wypowiadał się o zmarłym niedawno artyście i podzielił się swymi osobistymi wspomnieniami o Wajdzie. Podkreślił też, jak wszechstronna była działalność artystyczna Wajdy. Przypomniał, że jego pierwszy kontakt z twórczością Wajdy miał miejsce w roku 1962, kiedy obejrzał ""Popiół i Diament"". Rozpoczynał wówczas zajęcia w college’u, który obecnie nosi nazwę New York University. Scorsese powiedział, że film ten bardzo mocno na niego wpłynął i zmienił jego życie; we wczesnym filmie Scorsese ""Ulicach nędzy"" są co najmniej trzy, cztery bezpośrednie odniesienia do ""Popiołu i diamentu”. Amerykański reżyser przyznał, że wzorował się na tym filmie Wajdy także przy realizacji ""Wściekłego byka"", a nawet znacznie późniejszej ""Infiltracji""; czerpał też z innych prac Wajdy, dokładnie je analizując. Scorsese opowiadał też o prywatnych spotkaniach z Wajda w Polsce i w USA. - Przez całe lata oglądałem wiele polskich filmów. Zastanawiałem się dlaczego wywarły na mnie tak mocne wrażenie. Co w tym jest, że wizjonerstwo i przenikliwość polskiego kina, a w tym przypadku piękno i intelekt Andrzeja Wajdy wciąż mnie inspiruje? – dodał Scorsese. Zaznaczył, że w kinie polskim dostrzegł takie zalety jak osobista wizja i zaangażowanie twórców, ich odpowiedzialność polityczna i troska o zachowanie wysokich standardów, a także wysokie walory techniczne i estetyczne filmów, w tym kompozycję, obrazowość, poetyckość, metaforykę oraz oryginalną pracę kamery. Scorsese odwiedził Polskę i złożył wizytę w Łódzkiej Szkole Filmowej (PWSFTiT). Przypomniał, że kiedy on sam studiował jeszcze w Nowym Jorku uczelnia ta miała opinię najlepszej tego typu szkoły na świecie. W roku 2001 Scorsese otrzymał doktorat honoris causa łódzkiej uczelni. Fascynacja polskim kinem zaowocowała tym, że w 2014 roku filmowiec przedstawił w USA, a później także w innych krajach cykl 21 wyselekcjonowanych przez niego arcydzieł polskiej kinematografii pt. ""Martin Scorsese Presents: Masterpieces of Polish Cinema”. Konsul generalny RP w Nowym Jorku Maciej Golubiewski rozmowie z PAP podkreślił, że festiwal przybliża dokonania polskich filmowców nie tylko widzom polonijnym, ale także miłośnikom kina w USA. Pokazuje też jak artyści nawigowali poprzez meandry cenzury. Golubiewski dodał, że cieszy go obecność Scorsese na festiwalu polskich filmów i podkreślił, że amerykański reżyser, który wypowiada się tak pozytywnie o polskiej kinematografii sam mógłby dawać wykłady o jej znaczeniu i wpływie na kino światowe. Na galę otwierającą festiwal przybył też między innymi wicemarszałek Senatu Adam Bielan. Założycielką, dyrektorką i producentką festiwalu jest mieszkająca w Nowym Jorku absolwentka łódzkiej filmówki Hanna Hartowicz. W programie festiwalu znalazło się osiem filmów fabularnych się w tym ""Ostatnia rodzina” w reżyserii Jana P. Matuszyńskiego, ""Kamper"" Łukasza Grzegorzeka oraz ""Planeta singli"" Mitji Okorna. Podczas imprezy, które zakończy się w niedzielę, zaprezentowane też będą krótkie filmy studentów i absolwentów warszawskiej Szkoły Wajdy. Są pośród nich prace Agnieszki Smoczyńskiej, Marcina Wrony, Piotra Konopki, Vahrama Mkhitaryana i Macieja Marczewskiego. Projekcje festiwalowe odbywają się Anthology Film Archives - międzynarodowym centrum konserwacji, badania i prezentacji filmów i wideo na Manhattanie. Poza konkursem zaprezentowane zostaną ""Popiół i diament"", ""Smoleńsk"" Antoniego Krauze oraz ""Jak być kochaną"" Wojciecha Hasa. Ten ostatni film pokazany zostanie w Museum of Modern Art łącznie z promocją książki Annette Insdorf “Intimations: The Cinema of Wojciech Has”."
http://film.wp.pl/corka-michaela-jacksona-wyrasta-na-gwiazde-debiutuje-w-filmie-amazona-6118647927973505a,"Córka Michaela Jacksona wyrasta na gwiazdę. Debiutuje w filmie Amazona Paris Jackson, córka Michaela Jacksona, zagra u boku Davida Oyelowo w niezatytułowanym komediodramacie, który powstaje dla Amazona.  Młoda artystka wcieli się w krnąbrną 20-latkę imieniem Nelly. Obraz opowiadać będzie o amerykańskim biznesmenie (David Oyelowo), który staje się kryminalistą. Za kamerą staje Nash Edgerton (""The Square""). W obsadzie znaleźli się również Joel Edgerton, Amanda Seyfried, Charlize Theron, Yul Vazquez, Thandie Newton i Sharlto Copley.  Paris Jackson ma już pewne aktorskie doświadczenie - wystąpiła w serialu Lee Danielsa (""Imperium""), ""Star"".  Michael Jackson zmarł 25 czerwca 2009 roku po zatruciu propofolem. Jego ostatnia regularna płyta to ""Invincible"" z października 2001 roku. Amerykański wokalista wylansował hity ""Thriller"", ""Bad"", ""Beat It"", ""Billie Jean"" czy ""Dirty Diana"". 19-letnia Paris jest jego drugim dzieckiem. Jej starszy brat, Michael Joseph Jackson Jr, zwany Prince''em, jest rok starszy. Najmłodszym z rodzeństwa jest Prince Michael Jackson II, zwany Blanket, który przyszedł na świat w 2002 roku."
http://film.wp.pl/ewa-salacka-skonczylaby-dzis-60-lat-aktor-zawod-podwyzszonego-ryzyka-6118633777580161a,"Ewa Sałacka skończyłaby dziś 60 lat. Aktor - zawód podwyższonego ryzyka? Ewa Sałacka była jedną z najpiękniejszych i najbardziej charyzmatycznych aktorek swojego pokolenia. Jej znakiem rozpoznawczym była ekstrawagancka, płomiennoruda fryzura. Mimo wielkiego talentu, filmowcy nie umieli wykorzystać jej talentu. Dziś skończyłaby 60 lat, gdyby nie tragiczny wypadek. Popularność w kraju przyniosły jej występy w filmach drugiej połowy lat 80.: komedii erotycznej ""Och, Karol"" Romana Załuskiego, z Janem Piechocińskim i Dorotą Kamińską (1985), psychologicznej ""Drugiej stronie słońca"" Janusza Petelskiego, z Markiem Walczewskim (1986) oraz ""Oszołomieniu"" (1988) Jerzego Sztwiertni. Na jej popularność przełożyły się niebagatelne warunki fizyczne i brak oporów przed udziałem w rozbieranych, zmysłowych scenach. W takich rolach widzowie zobaczyli ją m.in. w komedii erotycznej ""Sztuka kochania"" Jacka Bromskiego (rola sekretarki seksuologa Pasikonika), wojenno-sensacyjnym „Urodzony po raz trzeci” Stanisława Jędryki (kochanka Pallinka), serialu sensacyjnym ""Pogranicze w ogniu"" (kochanki Osnowskiego ) oraz komedii sensacyjnej ""Fuks"", gdzie zagrała zmysłową sekretarkę Bagińskiego. Małgorzata Potocka, przyjaciółka artystki, uważa, że tragicznie zmarła aktorka wszędzie na świecie byłaby gwiazdą pierwszego planu. Niestety w Polsce była skazana na wcielanie się ciągle w te same postacie. Kochanki lub sekretarki. Ostatnią większą rolą była kreacja reporterki Ewy w komediowym serialu ""Dziki 2. Pojedynek"" Krzysztofa Langa (2005). Jej karierę przerwała tragiczna śmierć w 2006 r. Powodem tragedii było użądlenie osy nad Zalewem Zegrzyńskim, gdzie artystka wypoczywała z mężem, matką i kuzynem. Owad użądlił ją w usta, kiedy chciała się napić. 49-letnia Sałacka zmarła na skutek wstrząsu anafilaktycznego. Gwiazda skonała w męczarniach na rękach najbliższych w drodze do szpitala, mimo że podano jej odpowiednie leki. Osierociła 12-letnią córkę. Niestety, podobnych równie tragicznych i niespodziewanych śmierci w branży filmowej było więcej. W 1983 roku na planie pełnometrażowej wersji kultowego serialu ""Strefa mroku"", w wyniku niezachowania należytych środków ostrożności, życie stracił aktor Vic Morror i dwójka zatrudnionych dzieci.
Do tragedii doszło podczas kręcenia sceny ze śmigłowcem, którego pilot stracił kontrolę nad maszyną w wyniku pirotechnicznej eksplozji.
Od tego czasu filmowcy, jak ognia unikali podobnych scen. Postać – legenda. Mistrz wschodnich sztuk walki, aktor, producent, reżyser, scenarzysta. Gwiazdor kina akcji rodem z Hong Kongu.
Lee zmarł w 1973 roku, w momencie, kiedy jego kariera właściwie dopiero nabierała tempa. Oficjalną przyczyną śmierci był obrzęk mózgu, jednak wokół zgonu mistrza kung fu narosło sporo legend i teorii spiskowych.
Ta nieodżałowana śmierć miała miejsce po zakończeniu zdjęć do najsłynniejszego filmu z jego udziałem - ""Wejście smoka"". Aktor nigdy nie dowiedział się, jak wielką ikoną popkultury stał się właśnie dzięki temu filmowi. Fatum ciążyło również na losie syna Bruce''a, również aktora, którego udział w filmie ""Kruk"" zakończył się tragedią. 
Brandon starannie przygotowywał się do tej roli, nawet nauczył się grać na gitarze. Na planie filmowym doszło jednak do tragedii. Według jednej wersji, w ostatnim tygodniu zdjęć przez niedopatrzenie, Magnum 44 jednego z filmowych gangsterów zostało nabite prawdziwymi nabojami, a dwukrotnie postrzelony Brandon zmarł po przewiezieniu do szpitala.
Według drugiej wersji, bardziej prawdopodobnej, w pistolecie znajdowały się ślepe naboje, lecz coś utkwiło w lufie, a siła wystrzału trafiła w brzuch Brandona.
Produkcję, po raz pierwszy w historii kina, dokończono za pomocą techniki komputerowej. Tragiczną śmierć poniosła również amerykańska aktorka Martha Mansfield. Był rok 1923, artystka pracowała na planie filmu ""Warrenowie z Wirginii"" Elmera Cliftona.
Do wypadku, a w konsekwencji śmierci artystki, doszło w wyniku zaprószenia ognia. Jeden z członków ekipy filmowej odpalając papierosa rzucił zapaloną jeszcze zapałkę w na ziemię. Paskudnym zrządzeniem losu w tym samym miejscu stała Martha, ubrana w kostium – wystawną suknię z okresu Wojny secesyjnej.
Falbanki i tiul zajęły się w ekspresowym tempie. Mimo natychmiastowego przewiezienia jej do pobliskiego szpitala, aktorka skonała w wyniku rozległych poparzeń. W dość niecodziennych okolicznościach życie straciła również fińska aktorka Sirkka Sari.
W 1939 roku, podczas świętowanie zakończenia zdjęć do jej trzeciego filmu (i zarazem ostatniego), artystka źle się poczuła i postanowiła pójść zaczerpnąć świeżego powietrza. Pech chciał, że pomyliła wejście na balkon z szybem komina.
Sari spadła do wnętrza rozgrzanego bojlera i zginęła na miejscu."
http://film.wp.pl/im-starszy-tym-przystojniejszy-pierce-brosnan-romansuje-ze-studentkami-6118697974265985a,"Im starszy, tym przystojniejszy. Pierce Brosnan romansuje ze studentkami Pierce Brosnan, Guy Pearce i Minnie Driver wystąpią w thrillerze ""Spinning Man"".  Film opowie o ""szczęśliwie żonatym"" profesorze, który słynie z licznym romansów ze studentkami. Kiedy jedna z nich ginie, nauczyciel staje się głównym podejrzanym. Za kamerą staje Simon Kaijser. Scenariusz został oparty na powieści George''a Harrara i napisał go Matthew Aldrich. W rolach głównych pojawią się Pierce Brosnan, Guy Pearce i Minnie Driver. 63-letni Brosnan ostatnio wystąpił w obrazie ""Kontrola absolutna"", a Pearce''a będziemy mogli już wkrótce zobaczyć w filmie ""Obcy: Przymierze"". Driver natomiast pojawiła się w produkcji ""Jekyll Island""."
http://film.wp.pl/co-dzis-robi-mala-nel-zaskakujaca-przemiana-dzieciecej-gwiazdy-prl-u-6118672259836033a,"Co dziś robi mała Nel? Zaskakująca przemiana dziecięcej gwiazdy PRL-u Burza blond włosów, piękne duże oczy i charakterystyczny piskliwy głos. Kiedy w październiku 1973 roku na ekranach polskich kin zadebiutował wyczekiwany ""W pustyni i w puszczy”, ta, wówczas filigranowa, blondyneczka z miejsca stała się gwiazdą. Monika Rosca, która wcieliła się w postać małej Nel Rawlison, wykreowała jedną z najbardziej charakterystycznych kreacji dziecięcych w historii naszej kinematografii. Co dziś u niej słychać? Monika Rosca urodziła się 4 maja 1961 roku w Łodzi. W 1969 roku otrzymała główną rolę żeńską w ekranizacji powieści Henryka Sienkiewicza – ""W pustyni i w puszczy"". Reżyserii podjął się, zmarły w 2008 roku, Władysław Ślesicki. Ośmioletnia Monika pokonała podczas castingu około pięć tysięcy dziewcząt. Zdjęcia do filmu rozpoczęły się rok później. Dla dzieci praca na planie była nie lada wyzwaniem. Młodzi aktorzy wykazali się niezwykłym profesjonalizmem. Monika i partnerujący jej Tomasz Mędrzak musieli oswoić się ze zwierzętami (pamiętacie scenę z małpką albo słoniem?) i przyzwyczaić do trudnych warunków pogodowych w Egipcie i Sudanie. Oprócz swoich kwestii byli również zmuszeni nauczyć się porozumiewać z wielokulturową ekipą, a podstawą we wzajemnych relacjach na planie były języki arabski, angielski oraz suahili. Ogólnopolska premiera ""W pustyni i w puszczy” odbyła się 16 października 1973 roku. Rosca miała wówczas 12 lat. Film stał się przebojem i zajął drugie miejsce w zestawieniu najchętniej oglądanych polskich filmów wszech czasów (ponad 30 mln widzów!). Rodzima publiczność oszalała na punkcie ślicznej blondyneczki, która na każdym kroku spotykała się z dowodami uwielbienia i sympatii. Obraz Ślesickiego był pierwszym i ostatnim filmem, w którym pojawiła się aktorka. Co było potem? Rosca, w przeciwieństwie do Mędrzaka, nie kontynuowała kariery aktorskiej, ale skupiła się na marzeniu, które pielęgnowała od lat – chciała zostać pianistką. Swój niezwykły talent przejawiała już od najmłodszych lat, a ćwiczenia gry na fortepianie przerwała tylko na czas zdjęć ""W pustyni i w puszczy”. W 1985 roku ukończyła z wyróżnieniem studia na Akademii Muzycznej w Łodzi i została asystentką, a następnie adiunktem w klasie fortepianu prof. Tadeusza Chmielewskiego. Była też wykładowczynią warszawskiej Akademii Muzycznej. Jak najbardziej. Artystka dopięła swego. Dwukrotnie uzyskała prestiżowe stypendium im. Fryderyka Chopina i jest laureatką wielu międzynarodowych i krajowych konkursów pianistycznyc. Na swoim koncie ma również udział w wielu koncertach i festiwalach na terenie Europy. Jej muzyka podbiła również serca melomanów z Indonezji, Australii, Stanów Zjednoczonych, Korei Płd., Indii oraz Japonii, gdzie przebywała na kilkuletnim kontrakcie. - Ja i Tomek w ciągu kilku dni staliśmy się gwiazdami. Ludzie nie dawali nam przejść na ulicy, prosili o autografy i wspólne zdjęcia. Dniami i nocami stukali do drzwi naszych mieszkań, a telefon dzwonił non stop. Dostawałam codziennie sterty listów z wyznaniami miłosnymi, mimo że miałam tylko 12 lat. Nieznajomi ludzie zapraszali nas na wakacje w najpiękniejsze regiony kraju. Aż dziw, jak to wszystko przetrzymałam - wspomina po latach Monika Rosca. Jak nietrudno się domyślić, niezwykła popularność miała również swoje złe strony. - Zobaczyłam świat. Grając Nel, przeżyłam fantastyczną przygodę, jakiej inaczej nigdy bym nie doświadczyła. Po filmie dzieci przychodziły do domu zobaczyć jak wyglądam: pamiętam, że dziennie rozlegały się dziesiątki dzwonków. Dzieci wychodziły rozczarowane, bo nie miałam buzi słodkiego aniołka, ani blond loków. Wracałam do fortepianu i ćwiczyłam. Bardzo wydoroślałam i dojrzałam. Nagle stałam się obca dla moich rówieśników. Żadnych kuponów nie odcięłam. Uświadomiłam sobie, że zamiast stać się bardziej pewna siebie, stałam się nieśmiała i dzika. Uciekałam w świat wewnętrzny – czytamy we wkładce płyty pt. ""Bach, Mozart, Beethoven - Piano Recital"". Mimo że od premiery ""W pustyni i w puszczy” minęło trochę czasu, Monika Rosca nadal jest piękna, a w jej oczach da się zauważyć ten sam błysk, w którym rozkochały się całe rzesze polskich kinomanów. Artystka nadal z powodzeniem występuje. W Polsce można usłyszeć ją podczas koncertów w Żelazowej Woli, Łazienkach Królewskich i w Pałacu Ostrogskich w Warszawie, a także w Pałacach Radziwiłłów w Nieborowie i Antoninie. Prywatnie Pani Monika Rosca kocha podróże, znana jest z nieprzeciętnego poczucia humoru i jest poliglotką. Oprócz polskiego, biegle mówi po angielsku, rumuńsku i rosyjsku."
http://film.wp.pl/straznicy-galaktyki-vol-2-sequel-lepszy-od-jedynki-recenzja-6119054190483073a,"""Strażnicy Galaktyki vol. 2"": sequel lepszy od jedynki? [RECENZJA] James Gunn kręcąc „Strażników Galaktyki 2” miał twardy orzech do zgryzienia, bo pierwsza część cyklu wydawała się wręcz idealna: zabawna, dynamiczna, porywająca i doskonale skrojona pod potrzeby luźnej rozrywki do popcornu i coli. Na szczęście twórca nie przestraszył się wyzwania, a nawet więcej: z powodzeniem wybrnął z wielu pułapek sequelowej formuły.  Twórcy sequeli stoją zwykle przed nie lada zadaniem. Szczególnie, jeśli pierwsza część filmu była spektakularnym sukcesem. Jak przebić samego siebie, jednocześnie nie powtarzając sprawdzonych pomysłów? Jak rozwinąć bohaterów, a w tym samym czasie nie odbierać im tego, za co są kochani? Jak utrzymać napięcie i zaskoczyć widza? James Gunn kręcąc „Strażników Galaktyki 2” miał twardy orzech do zgryzienia, bo pierwsza część cyklu wydawała się wręcz idealna: zabawna, dynamiczna, porywająca i doskonale skrojona pod potrzeby luźnej rozrywki do popcornu i coli. Na szczęście twórca nie przestraszył się wyzwania, a nawet więcej: z powodzeniem wybrnął z wielu pułapek sequelowej formuły.  Pierwsza scena filmu przypomina stare, dobre klimaty Kina Nowej Przygody. Młody chłopak jedzie z dziewczyną samochodem na randkę. On ma bujne włosy i przypomina któregoś z muzyków Modern Talking. Ona radośnie wychyla się przez dach samochodu dając wyraz niepohamowanemu szczęściu. Ich romantyczny pocałunek odbywa się w pod okiem dziwnej, kosmicznej rośliny, która okaże się kluczowa dla dalszej akcji. Na razie jednak żegnamy bohaterów, żeby przenieść się w zupełnie inną galaktykę. Tam spotykamy dawnych znajomych: Petera Quilla, Draxa, Gamorę, Małego Groota i Rocketa. W odpowiednim momencie ich losy splotą się z parą się z pierwszej sceny i rzucą nowe światło na przeszłość Petera Quilla. Dadzą tym samym twórcom pole do zbudowania w filmie familijnego klimatu, który powinien ucieszyć zarówno tych najmłodszych, jak i tych ciut starszych widzów. „Strażnicy Galaktyki 2” to bowiem w pierwszej kolejności wszystkim uroczy hołd dla lat osiemdziesiątych. Na ekranie pojawiają się symbole tamtych czasów, począwszy od Kurta Russella a na Davidzie Hasselhoffie skończywszy. W tle lecą przeboje dawnych lat puszczane, a jakżeby inaczej, z walkmana. Te mrugnięcia okiem i sympatyczne cytaty byłyby jednak niczym, gdyby cały film nie oddawał tak dobrze ducha kina z epoki „Goonies” i „E.T”. Gdyby nie trzymał pewnego poziomu humoru i przedkładał spektakularność ponad zawadiackich, charyzmatycznych bohaterów. Widać, że James Gunn dobrze odrobił lekcję z fenomenu Kina Nowej Przygody – sprawnie rozpoznał w czym tkwiła jego siła i zgrabnie przeniósł to do swojego filmu. Stworzył przy tym produkcję z powodzeniem idącą za ciosem pierwszej części i najzwyczajniej w świecie zasługującą na to, żeby odnieść sukces nie mniejszy niż swój poprzednik. Ocena: 7/10
Urszula Lipińska"
http://film.wp.pl/dziejesiewkulturze-megan-fox-wraca-na-plan-filmowy-aktorka-zaliczy-kolejna-metamorfoze-wideo-6119024695928449a,"#dziejesiewkulturze: Megan Fox wraca na plan filmowy. Aktorka zaliczy kolejną metamorfozę? [WIDEO] Czy Megan Fox w swoim najnowszym filmie zerwie ze stylem plastikowej seksbomby? Dlaczego okradanie Alanis Morissette nie popłaca i jak się prezentuje pierwszy zwiastun ''''The Defenders''''? Sprawdź, co #dziejesiewkulturze."
http://film.wp.pl/kurt-russell-i-dave-bautista-o-straznikach-galaktyki-vol-2-fantastyka-nie-zna-granic-wywiad-6119014677993089a,"Kurt Russell i Dave Bautista o ''''Strażnikach Galaktyki vol. 2'''': fantastyka nie zna granic [WYWIAD] Już 5 maja do polskich kin wejdzie film ""Strażnicy Galaktyki vol. 2"", kontynuacja jednego z największych i najbardziej zaskakujących przebojów 2014 roku. Mało kto przypuszczał, że ekranizacja niezbyt znanej serii komiksowej Marvela może osiągnąć sukces finansowy i uznanie krytyków. Nasza amerykańska korespondentka, Yola Czaderska-Hayek, w podwójnym wywiadzie z Kurtem Russellem i Dave''em Bautistą przepytała gwiazdy drugiej części ""Strażników Galaktyki"" o ich stosunek do kina science fiction i komiksów Marvela. Russell opowiedział, dlaczego odtwórca roli Draxa miał najbardziej uciążliwą charakteryzację. Zaś Bautista - wrestler i zawodnik MMA, uważany przez wielu za tępego osiłka, który w swoich filmach ma do powiedzenia zazwyczaj tylko kilka linijek tekstu - zdradził, kiedy jego kariera aktorska nabrała tempa. Kurt Russell: Owszem, lubię fantastykę, nie mam też nic przeciwko filmom science fiction. Choć prawdę mówiąc, szukam ról w najróżniejszych gatunkach, żeby zachować płodozmian. Wszystko zależy od postaci, którą mam zagrać. I od reżysera, bo w końcu w tej dziedzinie sztuki to reżyser ma ostatnie słowo. W fantastyce najbardziej podoba mi się, że ten rodzaj twórczości pozwala na stawianie pytań, które gdziekolwiek indziej nie byłby możliwe. Weźmy chociażby ˮStrażników Galaktyki” – gram w tym filmie ojca głównego bohatera, żyjącą planetę imieniem Ego. To kosmiczna istota obdarzona nadzwyczajnymi, może nawet boskimi właściwościami. W tym miejscu pojawia się pytanie: jeśli Ego faktycznie jest bogiem, to kim w takim razie jest jego syn? W każdym innym gatunku filmowym tego rodzaju dociekania zabrzmiałyby śmiesznie, fałszywie. Natomiast w tym komiksowym, fantasmagorycznym świecie są jak najbardziej na miejscu. Fantastyka nie zna granic. Cały sekret polega na tym, żeby trafić na reżysera, który świetnie porusza się w obrębie tego nurtu. Ja miałem to szczęście, że nakręciłem parę ładnych filmów chociażby z Johnem Carpenterem. Przypomniały mi się te dawne czasy, kiedy teraz pracowaliśmy na planie ˮStrażników Galaktyki”. Z Jamesem Gunnem czułem się podobnie komfortowo.Dave Bautista: Dla mnie rola w ˮStrażnikach Galaktyki” to spełnienie fanowskich marzeń. Fantastykę uwielbiam od dawna, szczególnie opowieści o superbohaterach. Choć powiem szczerze, że moja ścieżka kariery nigdy jakoś nie szła w tym akurat kierunku. Nigdy nie zdecydowałem się przyjąć roli tylko dlatego, że to akurat film science fiction. Nie wszystkie produkcje z tego gatunku są sobie równe. Interesuje mnie przede wszystkim, czy mam do zagrania ciekawą postać. W przypadku ˮStrażników Galaktyki” nie zastanawiałem się długo. Raz, że to produkcja Marvela, więc już samo to zapewnia wysoki poziom. A dwa, że nawet jak na Marvela to rzecz wyjątkowa, bo jak dotąd w tym filmowym cyklu nie było zbyt wielu kosmicznych historii. No i zaciekawiło mnie to, że w ˮStrażnikach Galaktyki” pojawia się całe mnóstwo dziwacznych, malowniczych postaci. Bardzo chciałem dostać się do tej zbieraniny, no i udało się. Jestem z tego niezwykle dumny. Kurt: W pierwszej chwili nastawiałem się na to, że upiększą mnie jakoś w komputerze. Ale mój charakteryzator, Dennis Liddiard – a to jest człowiek, do którego mam pełne zaufanie, bo pracowaliśmy razem już przy dwudziestu ośmiu filmach – przekonał realizatorów, żeby tego nie robili. Powiedział: ˮSłuchajcie, znam jego twarz na tyle dobrze, że mogę go odmłodzić bez komputera”. Posadził mnie na fotelu, dobrał odpowiednie włosy, nałożył tu i tam trochę makijażu – i gotowe! Potem i tak specjaliści od efektów cyfrowych wyretuszowali parę rzeczy, ale jak zapewniła mnie ich szefowa, mieli naprawdę niewiele roboty. Wszystko tak naprawdę udało się osiągnąć tradycyjnymi metodami, dzięki odpowiedniej charakteryzacji. I prawdę mówiąc, bardzo się z tego cieszę, ponieważ dzięki temu scena wypadła bardziej naturalnie. Jakoś nie mam przekonania do tych komputerowych cudów, zawsze mi się wydaje, że człowiek po takiej obróbce wygląda jak upiór. Ale może się nie znam. Dave: Moja odpowiedź nie będzie ciekawa. Po prostu odpływam. Dosłownie. Medytuję i bujam w obłokach. Zresztą moja charakteryzacja wcale nie trwała tak długo, najwyżej jakąś godzinę, półtorej. To jest nic w porównaniu z tym, co musiały przejść dziewczyny – Zoe i Karen [Zoe Saldana i Karen Gillan, odtwórczynie ról Gamory i Nebuli – Y. Cz.-H.]. Codziennie wstawały o drugiej czy trzeciej nad ranem, żeby pojawić się na planie o czasie. Więc mówiąc krótko: myślę wtedy o wszystkim i o niczym. Odlatuję w kosmos.Kurt: Coś do tego dopowiem. Dave może nie siedział w fotelu tyle, co inni, ale w ciągu dnia miał zdecydowanie najgorzej. Jakoś tak po trzech tygodniach zdjęć zorientowałem się, że za każdym razem, kiedy mamy przerwę, Dave odpoczywa w jakiejś dziwnej pozycji. Niby siedzi, ale jakoś tak nienaturalnie, sztywno. Zadziwiło mnie to i kiedy następnym razem przyjrzałem mu się, okazało się, że siedział na odwróconym stołku barowym. Chciałem zapytać, dlaczego, ale w tej samej chwili zrozumiałem. On po prostu nie mógł się o nic oprzeć. Pokryty był tą sztuczną skórą i nie mógł niczego dotknąć plecami, bo całą charakteryzację trzeba by było zaczynać od początku. Musiał siedzieć w tej niewygodnej pozycji. Ja bym od razu powiedział: Dziękuję bardzo. A Dave to wytrzymał! Nie mam pojęcia, jak to zrobiłeś, bo czasami dzień zdjęciowy trwał bardzo długo. Nie miałeś ani razu okazji, żeby odpocząć.Dave: Podejrzewam, że gdybym wreszcie usiadł na normalnym krześle, to od razu bym usnął. A wiesz, że ludzie lubią robić kawały – pewnie od razu ktoś by mi cyknął zdjęcie i wrzucił do Internetu. Kurt: Pewnie tak.Dave: Ale mówiąc poważnie, nie było tak źle. Jakoś się przyzwyczaiłem. Kurt: Z reżyserami jest tak, że wszyscy są do siebie trochę podobni, ale każdy ma tak naprawdę swój styl, coś, co go wyróżnia spośród innych. Tym czymś jest na ogół sposób, w jaki komunikują się z aktorami i atmosfera, jaką tworzą na planie. James podchodzi do swojej pracy z uśmiechem, z niekłamaną pasją i radością. I stara się przekazać tę radość wszystkim wokół. I co ważniejsze, potrafi tak dobrać sobie ludzi, by dzielili ten entuzjazm razem z nim. Pamiętam, że kiedyś zapytałem Mike’a Nicholsa, co jest najtrudniejsze w zawodzie reżysera. Zastanowił się chwilę i odpowiedział: 95 procent sukcesu to odpowiednia obsada, reszta robi się sama. James postępuje właśnie według tej zasady. Perfekcyjnie obsadził wszystkie role w ˮStrażnikach Galaktyki” i dzięki temu film właściwie nakręcił się sam.Dave: Zgadzam się całkowicie co do tej pozytywnej energii. James dosłownie nią tryska. Wszyscy na tym korzystamy. Kurt: A do tego, co jest jeszcze ważne, praca z Jamesem pozwala na ciągłe eksperymentowanie, tu nie ma mowy o rutynie. Wiele razy patrzyłem na was z podziwem – na ciebie, Dave i na Chrisa [Pratta – Y. Cz.-H.] – jak staraliście się wzbogacać wasze role o coś nowego, niestandardowego. Wielu aktorów ma opory przed łamaniem schematów. Wielu lubi iść na łatwiznę, a tego u was nie widziałem. Zawsze potrafiliście czymś mnie zaskoczyć. Czy to na planie, czy to podczas prób scenariuszowych. Wystarczyło przeczytać jakąś kwestię w nowy sposób, żeby nagle zrobiła się z tego perełka.Dave: Ale czasem wychodziło okropnie. Kurt: Czasem tak. To jednak nie zmienia faktu, że przyjemnie było się z wami bawić w jednej piaskownicy. Dave: To my się cieszymy, że byłeś z nami w ekipie. Gdy dowiedzieliśmy się, że dołączysz do obsady, nie mieliśmy pojęcia, na co się nastawiać. Należysz w końcu do czegoś w rodzaju hollywoodzkiej arystokracji. Nie sądziliśmy, że tak szybko się dogadamy. A tymczasem okazało się, że jesteś po prostu jednym z nas. Prawdziwym Strażnikiem Galaktyki.Kurt: Dziękuję, to miłe. (śmiech)Dave: To dla nas naprawdę ważne, bo jakoś nie sądzę, żeby wiele osób stojących równie wysoko, co Ty, miało równie przyjacielskie nastawienie.Kurt: Wiesz co, różne rzeczy zdarzyło mi się w życiu robić, ale zawsze kierowałem się jedną zasadą: najważniejsze jest dobro całej drużyny. Bo w końcu pracujemy w drużynie, prawda?Dave: Mentalność sportowca. Nie każdy to ma. Kurt: Być może najtrudniejszą rzeczą w zawodzie aktora jest uzmysłowienie sobie, że to nie jest tylko i wyłącznie praca. Trzeba pamiętać o tym, że człowiek zajmuje się tą profesją także dla przyjemności. Gdy idziesz na plan z nastawieniem, że będziesz rywalizować z innymi aktorami, że będziesz ich próbować nagiąć do swojego stylu gry, wtedy robi się niebezpiecznie. I o przyjemności nie ma mowy. Natomiast jeśli otwierasz się na współpracę, to zupełnie co innego. Jest miejsce i na pracę, i na zabawę. Z doświadczenia wiem, że najlepiej wychodzą sceny odgrywane na kompletnym luzie, kiedy człowiek niemal zapomina o tym, że gdzieś jest kamera. I kiedy trafi się na zespół takich właśnie zapaleńców, którzy chcą dać z siebie wszystko i przy okazji dobrze się bawić, to na plan idzie się jak na skrzydłach. Tak właśnie było podczas kręcenia ˮSzybkich i wściekłych” – a także przy ˮStrażnikach Galaktyki”. Dave: Po pierwszych ˮStrażnikach”. Wcześniej ledwo udawało mi się dostać na przesłuchania. Wszyscy kojarzyli mnie wyłącznie z wizerunkiem zapaśnika na ringu. Uważali, że potrafię zagrać tylko mięśniaka, który patrzy spode łba i szczerzy groźnie zęby. A to przecież była tylko kreacja na użytek telewizji – nie ma nic wspólnego z tym, kim jestem naprawdę. James Gunn dał mi szansę na to, by zagrać w kontrze do tego stereotypu. Dzięki temu rola Draxa otworzyła przede mną wiele drzwi. Nadal oczywiście chodzę na przesłuchania, ale przynajmniej nie mam już kłopotów z wejściem. Kurt: W naszej pracy warunki fizyczne stanowią zarówno atut jak i utrudnienie. Bardzo często jesteśmy obsadzani według tego, jak wyglądamy, a pewne role są z kolei poza naszym zasięgiem. Dave na przykład to kawał chłopa, więc na pewno producenci będą mu chcieli dawać role wielkoludów. Ale – i to jest z kolei w naszym zawodzie piękne – aktor może walczyć z fizycznymi ograniczeniami. Znasz na pewno wszyscy Olivera Platta, prawda? A uwierzysz, że ten facet ma metr dziewięćdziesiąt wzrostu? Nigdy bym na to nie wpadł, gdybym nie zobaczył go na żywo. On ma jakąś cudowną właściwość, że przed kamerą potrafi się skurczyć. Aż nie do uwierzenia. Więc myślę, że i Dave może spokojnie popracować nad tym, by na ekranie nie wyglądać na olbrzyma.Dave: Jest wyzwanie! To mi się podoba. Lubię wyzwania. Kurt: Ja raz. Ale dałem sobie spokój.Dave: Kiedyś nagrywałem sporo takich kaset, ale nigdy na prezent – robiłem je tylko dla siebie. Dzisiaj trudno uwierzyć, jak to wyglądało: siedziało się przy radiu godzinami, czekając, aż puszczą ten konkretny kawałek. (śmiech) Jakość była tragiczna, ale chętnie potem tego słuchałem. Kurt: Raczej nie.Dave: Ja raczej też nie. (śmiech)Kurt: Tu mi dobrze. Jestem pilotem i naprawdę nie muszę być do tego jeszcze astronautą. Poza tym kosmos to obce, nieprzyjazne miejsce. Naprawdę nie ciągnie mnie do tego, żeby samemu dryfować w próżni.Dave: Ja też podziękuję. Wolę podryfować u siebie w domu na kanapę. Wystarczy."
http://film.wp.pl/underworld-wojny-krwi-ciag-dalszy-nastapil-recenzja-blu-ray-6119004475238529a,"""Underworld: Wojny krwi"": ciąg dalszy nastąpił [RECENZJA BLU-RAY] Pierwszą i piątą, najnowszą odsłonę serii ""Underworld"" dzieli czternaście lat. Przez ten czas zmieniły się trendy, technologia wykorzystywana przez filmowców poszła o kilka kroków naprzód, co doskonale widać, kiedy porównamy ""Underworld"" z 2003 roku i zeszłoroczne ""Underworld: Wojny krwi"". Film wyraźnie korzystający z dobrodziejstw zaawansowanych trików i magii cyfrowych efektów, a zarazem silnie zakorzeniony w tradycji budowania rozległych scenografii.  Materiały dodatkowe, znajdujące się na płycie w wydaniu Blu-Ray, są w dużej mierze poświęcone kulisom kręcenia zdjęć w naturalnych warunkach (green screen był w użyciu bardzo rzadko) i starają się przekonać widza, jak wiele wysiłku włożono w produkcję tego filmu. W licznych rozmowach (łączny czas trwania reportaży to kilkadziesiąt minut) z producentami, reżyserką Anną Forester czy częścią obsady powtarza się motyw progresu i nieustannej ewolucji. Wykorzystując fragmenty filmu ˮUnderworld: Bunt Lykanów” z 2009 roku ukazano efektowną, przynajmniej jak na tamte czasy, scenę transformacji jednego z tytułowych potworów. Siedem lat później współczesna technologia pozwoliła specom od efektów zrobić to samo, tyle że na o wiele większą skalę -  w ""Underworld: Wojnach krwi"" widzimy dosłownie dziesiątki, jeśli nie setki ludzi zmieniających się w krwiożercze bestie. Twórcy filmu są bardzo dumni z takich efektów, a zarazem położyli duży nacisk na wykorzystanie tradycyjnych, niecyfrowych metod tworzenia ekranowej magii. Wystarczy spojrzeć na całą scenografię mroźnej lokacji (nie będę zdradzał szczegółów fabularnych), która została zbudowana w studiu. Ponadto mnóstwo ujęć powstało w autentycznym zamku w Pradze, posiadłościach czy ulicach miast. W ""Underworld: Wojnach krwi"" momentami czuć rozmach i zdecydowanie widać, że od strony realizacji sporo się zmieniło od 2003 roku. Niestety w warstwie fabularnej nie zaszło równie wiele istotnych zmian i w dalszym ciągu mamy do czynienia z operą mydlaną w stylistyce horroru fantasy. Wampiry i Lykanie (czyli dla laików wilkołaki) nadal walczą o dominację w świecie śmiertelników, a w centrum całego sporu znajduje się Selene. Zabójczo skuteczna wampirzyca, niegdyś należąca do elitarnego oddziału, a obecnie uciekająca zarówno przed dawnymi ziomkami jak i Lykanami. Jeżeli przegapiliście ostatnie cztery filmy z tej serii (albo nic już nie pamiętacie) – nic straconego. Kilka pierwszych minut to ciąg retrospekcji i łopatologiczne tłumaczenie: ˮkto z kim i dlaczego?” ""Underworld: Wojny krwi"" to prosta historia, nie mająca aspiracji bycia czymś więcej niż gratką dla fanów (nowi bohaterowie, lokacje, rozbudowa mitologii) i niezobowiązującą rozrywką dla całej reszty widzów. Przewidywalne wątki są poprzetykane kilkoma zwrotami akcji, a całkiem sensowni aktorzy (vide Charles Dance, popularny dzięki roli Tywina Lannistera w ˮGrze o tron”) muszą dzielić plan z bohaterami, których występy wołają o pomstę do nieba. Kate Beckinsale jest gdzieś pośrodku i wykonuje rzemieślniczą robotę – przesadnie dramatyzuje (ot, taki urok tej postaci), by po chwili rzucić się w wir walki i wykonywać efektowne choreografie. Fani serii ""Underworld” nie powinni być zawiedzeni ˮWojnami krwi” - najnowszy film rozwija dawne wątki, dorzuca garść nowych informacji i lokacji. Obfituje w brutalne sceny walki, a zarazem nie aspiruje do miana wielkiego kina. Ot, prosta rozrywka dla fanów wampirów i wilkołaków, którzy lata temu zakochali się w Selene. Osoby, które nigdy nie darzyły jej ciepłym uczuciem, powinny omijać ˮWojny krwi” szerokim łukiem. Bo poza wspomnianą pożywką dla fanów, dzieło Anny Foerster (reżyseria) to drugoligowe fantasy z elementami horroru. Tylko dla koneserów. Wydanie Blu-Ray ""Underworld: Wojny krwi"" 2D/3D zawiera dwie płyty: pierwsza z nich to film i dodatki w wersji 2D. Na drugiej obejrzymy sam film w 3D. Format obrazu: 2.40:1 1080p High Definition 16:9 Dźwięk: Płyta 3D: DTS-HD Master Audio 5.1 angielski, Dolby Digital 5.1 m.in. polski (lektor). Dźwięk: Płyta 2D: DTS-HD Master Audio 5.1 angielski, Dolby Digital 5.1 m.in. polski (lektor). Dodatki na płycie 2D można obejrzeć wyłącznie w wersji oryginalnej z opcjonalnymi angielskimi napisami. Ocena: 5/10"
http://film.wp.pl/tatiana-samojlowa-jej-smierc-byla-ciosem-dla-europejskiego-kina-6119000815982721a,"Tatiana Samojłowa: jej śmierć była ciosem dla europejskiego kina Rano, 4 maja 2014 roku, dziękowała wszystkim za życzenia urodzinowe. Tego samego dnia, wieczorem, zaczęła narzekać na złe samopoczucie. Przewieziono ją natychmiast do szpitala, gdzie, mimo udzielonej przez lekarzy pomocy, zmarła tuż przed północą. Pablo Picasso, zachwycony jej urodą i talentem, nazwał ją ""rosyjską boginią"". I w tym przypadku trudno chyba o trafniejszy przydomek. Śmierć Tatiany Samojłowej była ogromnym ciosem dla europejskiego kina. Bo choć grywała rzadko – przez wiele lat znajdowała się na celowniku władz – uchodziła za jedną z najzdolniejszych aktorek radzieckiej kinematografii, zaskarbiając sobie sympatię widzów na całym świecie. Urodziła się w Leningradzie jako córka popularnego aktora Jewgienija Samojłowa.
Ale początkowo mała Tatiana nie planowała iść w ślady słynnego rodzica. O wiele bardziej pociągał ją taniec i już jako 11-letnia dziewczynka trafiła do szkoły baletowej, gdzie ćwiczyła pod okiem zachwyconej jej talentem primabaleriny Mai Plisieckiej. I choć miała wszelkie predyspozycje, by zrobić karierę jako baletnica, po kilku latach zmieniła zdanie, rezygnując z tańca na rzecz aktorstwa. Pracę w teatrze i na planie filmowym znała od podszewki dzięki ojcu. Wreszcie rozpoczęła naukę w wymarzonej Wyższej Szkole Teatralnej imienia Borisa Szczukina, choć studiów nie skończyła; to tam wpadła w oko ludziom z branży. Na dużym ekranie zadebiutowała w 1956 roku filmem ""Meksykańczyk"", a rok później otrzymała rolę Weroniki w ""Lecą żurawie"", za którą na festiwalu w Cannes została wyróżniona Nagrodą Specjalną. Kiedy wróciła do kraju była już wielką gwiazdą – zaoferowano jej etat w teatrze, a zaraz potem posypały się kolejne propozycje filmowe. Kariera Samojłowej nabierała rozpędu, ale wkrótce zadano jej cios, którego zupełnie się nie spodziewała.
Z Hollywood nadeszła interesująca propozycja – aktorka miałaby się wcielić w Annę Kareninę w planowanej ekranizacji powieści Tołstoja. Samojłowa była zachwycona, ale szybko podcięto jej skrzydła.
Szef Państwowego Komitetu Kinematografii zabronił aktorce wyjechać z kraju, twierdząc, że nie może zagrać w tym filmie, skoro nie skończyła studiów aktorskich. I w ten sposób przekreślił jej szanse na zrobienie kariery w Ameryce. Samojłowa grywała więc głównie w produkcjach radzieckich. W 1967 roku pozwolono spełnić jej marzenie i zagrać Kareninę w rodzimej adaptacji Tołstoja. Rolą nieszczęśliwe kobiety, rozdartej między obowiązkiem a miłością, po raz kolejny rzuciła publiczność na kolana. Ale z czasem kariera Samojłowej straciła rozpęd. Wydawało się, że reżyserzy nie mają na nią pomysłu, nie potrafią wykorzystać jej możliwości.
W dodatku władze patrzyły na aktorkę niechętnym okiem, toteż wkrótce okazało się, że dawna gwiazda po prostu nie ma w czym grać. Wreszcie, zniechęcona i rozczarowana, mając dość złośliwości ze strony filmowców, stwierdziła, że wycofuje się z zawodu. Na ekran wróciła dopiero po kilkunastu latach. Zresztą nie tylko kariera nie szła po jej myśli – od dawna nie układało się jej również w życiu prywatnym.
Rozwodem zakończył się jej związek z Wasilijem Łanowojem (1954 – 1958). Rok później poślubiła Walerija Osipowa, ale i u jego boku nie zaznała szczęścia, rozstali się po dziewięciu latach. Nie wyszło jej również trzecie małżeństwo z Eduardem Maszkowiczem – z którym miała syna Dymitrija – jak i czwarte z Solomonem Szulmanem. Z czasem pogarszał się stan jej zdrowia. Samojłowa, opuszczona i zapomniana, wpadła w depresję, traciła chęć do życia. Pablo Picasso nazwał ją ""rosyjską boginią"", dla innych była jedną z najzdolniejszych aktorek, którym nie było dane w pełni zaprezentować swoich umiejętności. Po jej śmierci Aleksiej Bałatow, który partnerował aktorce na planie ""Lecą żurawie"", w wywiadzie dla""Głosu Rosji"" powiedział: - To bardzo smutny dzień dla mnie, ponieważ ona jest cząstką najbardziej szczęśliwej i drogiej dla mnie pracy. Potem poszła swoją drogą, a ja swoją, ale wspomnienia i losy tego filmu, wszystko, co było z nim związane, pozostają dla mnie niepodzielne. Zawsze wszystko, co dotyczyło tego filmu, tamtego czasu, ludzi, z którymi współpracowaliśmy, było szczęśliwym wspomnieniem, takim prawdziwym, ważnym i pełnym dobroci.
Tatiana Samojłowa odeszła w wieku 80 lat."
http://film.wp.pl/mis-nieznane-fakty-z-kultowej-komedii-stanislawa-barei-wideo-6118998781322881a,"''''Miś'''': nieznane fakty z kultowej komedii Stanisława Barei [WIDEO] 4 maja 1981 roku w kinach pojawił się ""Miś"" Stanisława Barei. Czy 36 lat po premierze jedna z najpopularniejszych polskich komedii wszech czasów kryje jeszcze w sobie jakieś tajemnice? Kultowe teksty i niezapomniane kreacje aktorskie Stanisława Tyma, Krzysztofa Kowalewskiego czy Marii Winiarskiej sprawiają, że ""Miś"" rozśmiesza nowe pokolenia widzów mimo 36 lat, jakie upłynęły od premiery tego filmu. Mało kto zdaje sobie jednak sprawę, ile butelek wódki można było kupić za gażę przysługującą za występ w ""Misiu"". Albo że parówki potrzebne do nakręcenia pamiętnej sceny ekipa musiała produkować własnoręcznie. Do historii przeszła również wycięta sekwencja, w której kierowca Fiata 126p kicha, przez co ""maluch"" rozpada się na kawałki.  Przekonajcie się sami, jakie tajemnice kryje ""Miś"" w specjalnym materiale przygotowanym z okazji 36-lecia premiery kultowej komedii Stanisława Barei."
http://film.wp.pl/znow-glosno-o-alicji-bachledzie-curus-nowy-i-film-i-spora-gaza-6118988045256321a,"Znów głośno o Alicji Bachledzie-Curuś. Nowy i film, i spora gaża Alicja Bachleda-Curuś ma ostatnio dobrą passę. Prasa na razie przestała skupiać się na jej życiu osobistym i wreszcie zaczęto pisać o jej karierze. A jest o czym. Polska aktorka, na stałe mieszkająca wraz ze swoim synkiem Henrym Tadeuszem w Los Angeles, coraz częściej pojawia się bowiem na wielkim ekranie. Niedawno można było oglądać ją w ""The American Side"", a także polskim hicie ""Pitbull. Niebezpieczne kobiety"". Już niedługo premierę będzie zaś miał dramat ""Polaris"" z jej udziałem, w reżyserii pochodzącej z Iranu Soudabeh Moradian. O naszej rodaczce bardzo pochlebnie wyrażał się produkcen obrazu Christina Jo''Leigh: - Alicja i Bagram są bardzo utalentowani. Mamy szczęście, że mogliśmy z nimi pracować. Alicja jest śliczna i ma klasę. Wykazuje się też ponadprzeciętnym profesjonalizmem. Jak podaje ""Rewia"", za swoją rolę Bachleda-Curuś zgarnie niezłą gażę - podobno jej kontrakt opiewa aż na 100 tysięcy dolarów. Praca na planie zapewne była też bardzo przyjemna - Polce partnerował bowiem Bahram Radan, prawdziwy przystojniak i ulubieniec publiczności, nazywany przez krytykę ""irańskim Bradem Pittem"". W filmie zagrali męża i żonę."
http://film.wp.pl/obcy-neilla-blomkampa-nie-powstanie-6118984117160065a,"""Obcy"" Neilla Blomkampa nie powstanie Ridley Scott oświadczył, że ""Alien 5"" w reżyserii Neilla Blomkampa najprawdopodobniej nie powstanie. Dla fanów to cios, gdyż na ""piątkę"" czekali od dawna, zaś do roli reżysera trudno było wyobrazić sobie lepszą osobę niż twórcę słynnego ""Dystryktu 9"". Reżyser filmu ""Obcy - 8. pasażer Nostromo"" wyjawił, iż piąty film z cyklu nie powstanie. O chęci jego realizacji reżyser Neill Blomkamp poinformował w 2015 roku, dodając jednocześnie, iż Sigourney Weaver i Michael Biehn są zainteresowani udziałem. Teraz jednak Scott poinformował, iż ""nigdy nie powstał scenariusz, tylko sam pomysł złożony na 10 stronach"". Co więcej, wytwórnia 20th Fox Century nie jest zainteresowana kontynuowaniem oryginalnej serii, ale pójściem z ""Obcym"" w innym kierunku, który wciąż trzymany jest w tajemnicy. Przypomnijmy, że seria ""Obcy"" opowiada o śmiertlenie niebezpiecznym, pozaziemskim bycie, zaś Ridley Scott jest reżyserem nie tylko pierwszej części, ale również jego kontunuacji - ""Prometeusza"" i ""Obcego: Przymierze"".  Polska premiera filmu ""Obcy: Przymierze"" zaplanowana jest na 12 maja."
http://film.wp.pl/zaskakujace-fakty-ze-swiata-star-wars-wideo-6118968546506369a,"Zaskakujące fakty ze świata ''''Star Wars'''' [WIDEO] Z okazji May the 4th, czyli nieformalnego święta fanów ""Star Wars"", prezentujemy najciekawsze nieznane fakty, które rzucają nowe światło na gwiezdną sagę George''a Lucasa. Czy po zapoznaniu się z nimi, wciąż będziecie w stanie patrzeć na kultową serię tak samo? ""Gwiezdne wojny"" kształtują nowe pokolenia fanów nieprzerwanie od 1977 roku, kiedy na ekrany amerykańskich kin wszedł niepozorny film przygodowy utrzymany w konwencji space opera. Nikt się wówczas nie spodziewał, jak wielki sukces odniesie ""Star Wars"" - jedna z najbardziej dochodowych i najlepiej rozpoznawalnych marek w historii kina. Nie brakuje miłośników ""Gwiezdnych wojen"" znających na pamięć siedem filmów głównego cyklu, jednak nie każdy zdaje sobie sprawę, jak wiele tajemnic kryją one od strony realizatorskiej. Specjalnie z okazji 4. maja, nazywanego przez fanów na całym świecie ""May the 4th"" w nawiązaniu do kultowej frazy ""May the Force be with You"" (""Niech Moc będzie z Tobą""), wyszukaliśmy kilka mało znanych faktów, z których dowiecie się między innymi, kto miał szansę zastąpić Samuela L. Jacksona w roli Mace''a Windu, co łączy Yodę z szympansem i dlaczego Wielki Moff Tarkin apelował do reżysera, by nie filmować jego nóg..."
http://film.wp.pl/filmowa-mroczna-wieza-podzieli-fanow-ksiazki-stephena-kinga-pierwszy-zwiastun-wzbudza-kontrowersje-wideo-6118926521899137a,"Filmowa ""Mroczna wieża"" podzieli fanów książki Stephena Kinga. Pierwszy zwiastun wzbudza kontrowersje [WIDEO] W końcu doczekaliśmy się trailera filmu ""Mroczna wieża"" (""The Dark Tower"") na podstawie kultowego cyklu Stephena Kinga. Fani oryginału ubolewają, że w ekranizacji najprawdopodobniej nie pojawi się wiele kluczowych postaci, a cała historia rozpisana na 9 tomów zostanie skrócona do jednego filmu. Bohaterem jest Roland Deschain (Idris Elba), ostatni żyjący członek bractwa rycerskiego znanego jako rewolwerowcy. Mężczyzna przemierza postapokaliptyczne pustkowia w poszukiwaniu tytułowej mrocznej wieży. Jego rywala, czarny charakter, Randalla Flagga/Waltera Padicka, czyli człowieka w czerni (The Man in Black), portretuje Matthew McConaughey.  W protegowanego Rolanda, Jake''a Chambersa, wciela się Tom Taylor. Jackie Earle Haley gra lidera wampirów Sayre''a, a Fran Kranz postać imieniem Pimli, prawą rękę Randalla. Udział potwierdzili ponadto Katheryn Winnick i Michael Barbieri. Reżyserią zajmuje się Nikolaj Arcel (""Królewska gra"", ""Cała prawda o mężczyznach"", ""Kochanek królowej""), a scenariusz wyszedł spod pióra Akivy Goldsmana i Jeffa Pinknera. Dzieło trafi do kin w USA 4 sierpnia. Do Polski, tydzień później."
http://film.wp.pl/dunkierka-zobacz-zwiastun-nowego-dziela-nolana-6119687335945857a,"""Dunkierka"": Zobacz zwiastun nowego dzieła Nolana! ""Kiedy 400 tysięcy ludzi nie mogło wrócić do domu, dom przybył po nich."" Fabuła inspirowana jest prawdziwymi wydarzeniami z czasów II wojny światowej, gdy żołnierze alianccy mieli stawić czoła dwukrotnie większym siłom nazistów. Na przełomie maja i czerwca 1940 roku ewakuowano z Dunkierki 338 tysięcy żołnierzy brytyjskich, francuskich i belgijskich. W obsadzie znaleźli się Tom Hardy, Mark Rylance i Cillian Murphy oraz Fionn Whitehead i Harry Styles. Ponadto zobaczymy Jacka Lowdena, Aneurina Barnarda i Kennetha Branagh. - Z każdą godziną wróg się zbliża - słyszymy w zwiastunie.  Obraz otrzymał kategorię wiekową PG-13. Oznacza, że w filmie nie zobaczymy brutalnych scen oraz krwi, a także nie usłyszymy nieodpowiedniego słownictwa. Produkcje oznaczone taką kategorią mogą oglądać dzieci poniżej 13. roku życia, pod opieką rodziców. - Wszystkie moje blockbustery miały kategorię PG-13 - wyjaśniał wcześniej reżyser. - Dobrze się czuję kręcąc takie obrazy. ""Dunkierka"" to nie film wojenny. To opowieść o przetrwaniu, a przede wszystkim suspens. Owszem, jest tam duże napięcie, ale nie oznacza to, że pokazuję krwawe sceny walki, co robiono już w wielu innych filmach. My postawiliśmy na inne podejście. Chcieliśmy budować napięcie w inny sposób. Chcę, by różni ludzie mogli coś wynieść z tego doświadczenia. Christopher Nolan kręcił na podstawie własnego scenariusza. Premiera planowana jest na 21 lipca 2017 roku. Za muzykę odpowiada Hans Zimmer. Dzieło pokazywane będzie w kinach IMAX. "
http://film.wp.pl/program-tv-na-sobote-spectre-epoka-lodowcowa-4-iron-man-6-05-2017-6119337583933057a,"Program TV na sobotę: ""Spectre"", ""Epoka Lodowcowa 4"", ""Iron Man"" [6-05-2017] Dziś w TV jeden z najbardziej niegrzecznych i sprośnych filmów XXI wieku. Przy ""Sekretarce"" ekranizacja ""50 twarzy Greya"" może się schować. Ponadto polecamy czwartą część ""Epoki lodowcowej"", kolejny odcinek serialu ""Kto ją zabił"" na kanale Telewizji WP i jeden z najlepszych filmów akcji ostatnich lat – ""Iron Man"". Co jeszcze warto obejrzeć w sobotni wieczór? ""Sekretarka"" Jesteś fanką ""Pięćdziesięciu twarzy Greya"" i uważasz ekranizację powieści za udany film? Konieczne obejrzyj ""Sekretarkę"" i zweryfikuj swoje poglądy. Tytułową bohaterkę, Lee Holloway, poznajemy w momencie, gdy po krótkim pobycie opuszcza szpital psychiatryczny. Młoda kobieta, wysłana tam przez rodzinę, miała uleczyć swoją skłonność do samookaleczania się. Bohaterka postanawia usamodzielnić się i uwolnić od destrukcyjnej rodziny. Wkrótce trafia na ogłoszenie o poszukiwaniu sekretarki do kancelarii prawnej należącej do pana Greya. Po krótkiej i dość osobliwej rozmowie kwalifikacyjnej dziewczyna dostaje posadę. Na początku praca wygląda dość zwyczajnie. Wkrótce jednak pan Grey robi się coraz bardziej wymagający i krytyczny i zaczyna przekraczać ramy zwyczajnego stosunku służbowego. ""Sekretarka"" - Filmbox 01:15 ""Spectre"" 24 film o przygodach Jamesa Bonda i kolejna okazja (podobno ostatnia), by oglądać w tej roli Daniela Craiga. W filmie Sama Mendesa humor dominuje nad innymi właściwościami. Począwszy od otwierającej sekwencji, utrzymanej tym razem w tonacji kina katastroficznego, pokroju ""2012"" Rolanda Emmericha, aż po finał, w którym musi pojawić się obowiązkowy dylemat moralny, Bond sypie bon-motami i ripostami, przypominając o umowności fabuły i rozrywkowym charakterze serii. ""Spectre"" - Canal+ Film HD 20:00 ""Epoka lodowcowa 4"" Szaleńczy pościg Scrata za upragnionym żołędziem od zarania dziejów powoduje poważne konsekwencje, na skutek których Ziemia ulega kolejnym przeobrażeniom. Tym razem wywołuje kontynentalny kataklizm, rzucając Mańka, Diego i Sida w wir największej przygody, podczas której Sid łączy się ze swoją dawno nie widzianą zrzędliwą babcią a grupa przyjaciół musi wykiwać całą menażerię morskich piratów, chcących uniemożliwić im powrót do domu. ""Epoka lodowcowa 4"" - Polsat 20:10 ""Kto ją zabił"" W sobotę 6 maja na kanale WP zostanie wyemitowany kolejny odcinek miniserialu ""Kto ją zabił"". Akcja rozpoczyna się w momencie, gdy morze wyrzuca na brzeg zwłoki 14-letniej Jenni. Śledztwo wszczyna komisarz Helli Christensen mieszkająca w sąsiedztwie rodziny zmarłej dziewczyny. W kręgu podejrzanych jest syn Christensen, tymczasem okazuje się, że do podobnej zbrodni w tej okolicy doszło czternaście lat wcześniej. ""Kto ją zabił"" - Telewizja WP 22:15 ""Iron Man"" Robert Downey Jr. jako multimiliarder i geniusz Tony Stark, zakładający zbroję Iron Mana, jest dziś nieodzownym elementem filmowego uniwersum Marvela. Ale jak to się wszystko zaczęło? Przekonacie się, oglądając pierwszy film z serii ""Iron Man"" z 2008 roku. Widowiskowa opowieść o jednym z najpopularniejszych superbohaterów trzyma w napięciu od początku do samego końca. Przystojni mężczyźni (Robert Downey Jr., Jeff Bridges), piękne kobiety (Gwyneth Paltrow, Leslie Bibb) i mnóstwo wybuchowej akcji to doskonały przepis na udany piątkowy seans przed telewizorem. ""Iron Man"" - HBO 2 18:55 ""Funny Games"" Obraz Michaela Haneke''ego również remake, ale bardzo szczególny, będący jednocześnie ciekawym eksperymentem. ""Funny games"" jest nową wersją jego filmu z 1997 roku, sfilmowaną ujęcie w ujęcie, zupełnie jak oryginał. Haneke nakręcił bezkompromisowy obraz o okrucieństwie, ukazując przemoc bez upiększeń, umowności i cudzysłowu. Diabelnie mocna rzecz, zdecydowanie nie dla wszystkich. ""Funny Games"" - Alekino+ HD 00:45 ""Mistrz"" ""Mistrz” luźno inspirowany życiem L. Rona Hubbarda, twórcy scjentologii, opowiada o powstawaniu nowej religii. Akcja filmu rozgrywa się po zakończeniu II wojny światowej. Trzydziestoletni Freddie Quill (Joaquin Phoenix) po powrocie z wojska ciągle wchodzi w konflikty z prawem. Pewnej nocy przez pomyłkę trafia na pokład statku płynącego z San Francisco do Nowego Jorku, którego właścicielem jest charyzmatyczny pisarz i filozof (Philip Seymour Hoffman), mający ambicje stworzenia nowej religii. ""Mistrz"" - TVP Kultura 00:40  ZOBACZ, CO MOŻESZ OBEJRZEĆ W TELEWIZJI WP"
http://film.wp.pl/mis-barbara-burska-skonczyla-70-lat-jak-sie-zmienila-6119330321020545a,"''''Miś'''': Barbara Burska skończyła 70 lat. Jak się zmieniła? Za czasów jej największej popularności wszyscy się w niej kochali. Sam Jan Englert opowiadał o zauroczeniu młodą i utalentowaną brunetką. Barbara Burska mogła być gwiazdą na miarę Anny Dymnej. Jednak wszystko popsuła rola w… legendarnej polskiej komedii! Starsi widzowie znają ją przede wszystkim z takich klasyków jak ""Człowiek z M-3"", ""Chłopi"" oraz ""Miś"". Młodsi kojarzą ją z roli inspektor Pierzchały w serialu ""13 Posterunek"". Z okazji 70. urodzin przypominamy sylwetkę Barbary Burskiej. Zobaczcie, jak dziś wygląda! Dziś już pewnie mało kto o tym pamięta, ale jej filmowa kariera rozpoczęła się jeszcze za czasów studenckich. **Burska zadebiutowała u boku Bogumiła Kobieli w filmie ""Człowiek z M-3” w 1968 roku**. Podobno była tak zjawiskowa, że każdemu, kto ją zobaczył, trudno było o niej zapomnieć. Zresztą nie tylko kolegom z roku, ale nawet wykładowcom! Nic dziwnego, że po studiach została zasypana filmowymi propozycjami. - Wszyscy po cichu kochaliśmy się w Basi. Pamiętam, kiedy przyszła na plan zdjęciowy serialu ""Kolumbowie"" – wspominał Jan Englert na łamach tygodnika ""Rewia"". Szybko ją zauważono. Niedługo po swoich pierwszych sukcesach telewizyjnych została żoną słynnego PRL-owskiego amanta Karola Strasburgera. To zresztą ona, będąc jeszcze dziewczyną jego przyjaciela, namówiła go na studia aktorskie. W wywiadach Burska ze swojego artystycznego dorobku najczęściej wymienia tylko dwie role – niezapomnianą kreację Nastki w ""Chłopach"" oraz postać Zosi z popularnego w latach 70. serialu ""Daleko od szosy"". Plotki głoszą, że to właśnie dzięki tej ostatniej kreacji młodziutką aktorkę zauważył Stanisław Bareja. Podobno, kiedy słynny reżyser poznał Burską osobiście, od razu postanowił obsadzić ją w swoim najnowszym filmie. Był to oczywiście kultowy ""Miś"". Irenę poznajemy w pierwszych minutach filmu, kiedy pojawia się w mieszkaniu Ochódzkiego z nowym absztyfikantem, ministrem Władkiem Złotnickim, oraz tragarzami, którzy ogołacają ściany z dzieł sztuki. Miłośniczka Kossaka jest sprawczynią całego zamieszania. To właśnie ona wyrywa kartki z paszportu Misia-Rysia, co wywołuje lawinę nieporozumień, knowań i intryg.Jak z pewnością pamiętacie, Ochódzka sama zostaje wystawiona do wiatru. Po latach Barbara Burska żaliła się mediom, że rola w kultowym ""Misiu"" po części zniszczyła jej karierę. Podobno tak bardzo utożsamiano ją z rola Ireny Ochódzkiej, że **nie otrzymywała żadnych innych propozycji**. Tym samym aktorka podzieliła los Stanisława Mikulskiego czy Andrzeja Kopiczyńskiego. Po wielu rozczarowaniach artystka podjęła ważną decyzję. Swoją karierę postanowiła związać tylko ze scenę. Jej niezwykły talent wokalny przydał się nie tylko na deskach teatru, ale również na estradzie.  Dziś Barbara Burska ma 70 lat i nadal wygląda świetnie. Mieszka w Warszawie ze swoim drugim mężem, znanym lekarzem, który kiedyś był związany z inną znaną aktorką, Ewą Wiśniewską. Burska ostatni raz wzięła udział w projekcie filmowym 10 lat temu, użyczając swego głosu w krótkometrażowym filmie ""Wszystko"" Gillesa Renarda."
http://film.wp.pl/potajemna-milosc-prawdziwa-historia-gwiazdorska-obsada-przyrzeczenie-w-kinach-od-5-maja-wideo-6119443292550785a,"Potajemna miłość, prawdziwa historia, gwiazdorska obsada. ""Przyrzeczenie"" w kinach od 5 maja [WIDEO] W piątek 5 maja do polskich kin wchodzi długo oczekiwany dramat historyczny ""Przyrzeczenie"". Oscarowy reżyser i scenarzysta Terry George (""Hotel Ruanda"", ""Wojna Harta"", ""Nad brzegiem morza"") zgromadził prawdziwą plejadę gwiazd, m.in. Christiana Bale''a, Oscara Isaaca i Charlotte Le Bon, i nakręcił niezwykłe widowisko w historycznych realiach. Rok 1915, stolica Imperium Osmańskiego. Michael (Oscar Isaac)przybywa do Stambułu, by zrealizować swoje wielkie plany o studiach medycznych i zacząć życie o jakim zawsze marzył. Gdy poznaje Anę (Charlotte Le Bon), od pierwszej chwili wie, że to kobieta jego życia. Za plecami narzeczonego Any, słynnego amerykańskiego fotoreportera Chrisa (Christian Bale), wybucha namiętny romans.  W tym czasie Imperium zaczyna drżeć w posadach, a na ulicach Stambułu robi się niespokojnie. Siły tureckich nacjonalistów, korzystając z narastającego chaosu rozpoczynają prześladowania ludności ormiańskiej. Michael i Ana, oboje ormiańskiego pochodzenia, z dnia na dzień stają w obliczu śmiertelnego zagrożenia. Gdy krew płynie ulicami, a świat odwraca oczy, to Amerykanin Chris może okazać się jedyną szansą ocalenia dla zakochanych. Większość jednak nie będzie miała nawet takiej szansy... ""Przyrzeczenie"" w polskich kinach od 5 maja."
http://film.wp.pl/dziejesiewkulturze-hit-wszech-czasow-powraca-na-duzy-ekran-terminator-2-wkrotce-w-kinach-wideo-6119376624568449a,"#dziejesiewkulturze: hit wszech czasów powraca na duży ekran. ''''Terminator 2'''' wkrótce w kinach [WIDEO] Jak się prezentuje odświeżona i trójwymiarowa wersja filmu ''''Terminator 2: Dzień sądu''''? Komu Miley Cyrus poświęciła swoją nową, ponoć bardzo zaskakującą piosenkę? Sprawdź, co #dziejesiewkulturze."
http://film.wp.pl/yola-czaderska-hayek-zawsze-byc-soba-wywiad-6022706916377217a,"Yola Czaderska-Hayek: Zawsze być sobą [WYWIAD]   - Zawsze trzeba być sobą! Udawanie kogoś jest wykluczone. Oczywiście dobrze słuchać starszych, którzy dają rady na temat życia, bo dzięki nim można rozwijać wiedzę o sobie. Hollywood mnie jednak nie zmieniło. Kiedy koleżanki ze szkoły, które wcześniej mi mówiły, że jestem taka hollywoodzka, odwiedziły mnie w Los Angeles, były zadziwione, że mówię, ubieram się i zachowuję tak samo jak dawniej! Jestem zawsze sobą. To się akceptuje lub nie. Take me or leave me! – śmieje się  Yola Czaderska-Hayek.  - Zawsze trzeba być sobą! Udawanie kogoś jest wykluczone. Oczywiście dobrze słuchać starszych, którzy dają rady na temat życia, bo dzięki nim można rozwijać wiedzę o sobie. Hollywood mnie jednak nie zmieniło. Kiedy koleżanki ze szkoły, które wcześniej mi mówiły, że jestem taka hollywoodzka, odwiedziły mnie w Los Angeles, były zadziwione, że mówię, ubieram się i zachowuję tak samo jak dawniej! Jestem zawsze sobą. To się akceptuje lub nie. Take me or leave me! – śmieje się Yola Czaderska-Hayek. Od lat przeprowadza wywiady z największymi gwiazdami srebrnego ekranu. Jako jedyna Polka należy do prestiżowej organizacji Hollywood Foreign Press Association i co roku oddaje swój głos na wybrane filmy startujące w wyścigu po Złote Globy. Kocha westerny, więc została prezesem i fundatorem International Star Awards, statuetek przyznawanych legendarnym artystom filmów westernowych. Wraz z mężem mieszka w posiadłości, która dawniej należała do Rudolfa Valentino. Okala ją ogród pełen róż, które Pierwsza Polska Dama w Hollywood pielęgnuje sama, bo dba o to, aby w natłoku zawodowych obowiązków znaleźć miejsce na codzienne życie. Dla mnie znajduje czas o poranku. W Los Angeles dopiero budzi się życie, w Warszawie zapada już zmrok. Rozmawiamy jednak ponad godzinę. Yola Czaderska-Hayek jest otwarta i kipi entuzjazmem. Z radością wspomina przeszłość, opowiada o swojej filozofii życiowej i mówi o tym, co charakteryzuje współczesne Hollywood.  Nasza rozmowa inauguruje cykl wywiadów, w których Yola Czaderska-Hayek, specjalnie dla WP, przepytuje czołowe gwiazdy Hollywood. Wszystkie rozmowy znajdziecie tutaj**. Już w piątek 13 lutego zapraszamy na pierwszy z nich. Gościem Yoli będzie **Meryl Streep! Anna Bielak: Udało się pani osiągnąć to, o czym wielu może tylko marzyć. Rozkochała pani w sobie Hollywood, które zdaje się kochać tylko siebie. Jak to się robi? Yola Czaderska-Hayek: Najpierw sama zakochałam się w Hollywood! Fascynuję się kinem. Jako mała dziewczynka po kilkanaście razy chodziłam do kina na te same amerykańskie filmy. Uczyłam się na pamięć filmowych dialogów, choć nie rozumiałam języka angielskiego! Już jako dziecko miałam też swój własny image, który był inspirowany filmami z lat 40. Do dziś wszystkie ubrania są dla mnie szyte, biżuteria robiona specjalnie dla mnie. W Hollywood ceni się oryginalność. fot. HFPA Drugiej takiej Yoli nie ma, nie było i nie będzie. Ameryka mnie nie zmieniła, zawsze wiedziałam, czego chcę i jaka jestem. Wielu reżyserów powtarzało mi, że powinnam zostać aktorką. Moja odpowiedź zawsze brzmiała: Boże broń! To było dla nich szokujące, ale życie gwiazdy jest szalenie trudne. Dziś jest się na szczycie, a przez kolejne 10 lat nie dostaje się żadnej ciekawej propozycji! Aktorstwo to bardzo niepewny zawód. Publiczność widzi czerwone dywany, pieniądze i fantastyczne życie, ale to nie jest cała prawda. Im więcej ma się pieniędzy, tym więcej można stracić. Aktora trzeba podziwiać i adorować, ale należy mieć świadomość, jak ciężką pracę wykonuje na co dzień. Aby rozkochać Hollywood w sobie, trzeba się przede wszystkim wykazać trzeźwym spojrzeniem na mechanizmy działania ""fabryki snów"". fot. HFPA Pani codzienność to najpierw dzieciństwo w Tarnowie, potem studia w Krakowie – dziś Belvedere w Los Angeles – posiadłość, w której dawniej mieszkał Rudolf Valentino. Do Ameryki nie wyjechała pani z gwiazdorem, ale z pilotem American Airlines. Yola miała szczęście! Wykorzystała je, ciężko pracowała i do dziś pracuje na to, co przynosi los. Wiele osób lekceważy szanse, które dostaje od życia. Mnie szansę dała miłość. Byłam studentką polonistyki, kiedy do Krakowa przyleciał 35-letni amerykański pilot, Edwin R. Hayek. Odwiedzał swojego przyjaciela, Stanleya, któremu w tym samym czasie złożyła wizytę kuzynka, Helena. Stan lekceważył starszą panią po siedemdziesiątce, Ed zabierał Helenę na obiady i traktował czule jak matkę (z własną miał stosunkowo zimne relacje). Helena zapragnęła mu się zrewanżować i obiecała, że pozna go w Krakowie z najpiękniejszą dziewczyną, jaką widział w życiu. Mówiąc to, nie miała pojęciu o moim istnieniu, a średnia wieku jej przyjaciółek wynosiła sześćdziesiąt lat! [śmiech] Ed tymczasem zadzwonił, że przyjeżdża. Helena wpadła w panikę! Zadzwoniła do swojej koleżanki Janeczki – mojej sąsiadki – która postanowiła nas sobie przedstawić. Zawsze twierdziła, że nadaję się do Hollywood, więc muszę poznać pięknego Eda! [śmiech] 
Dzwoniła z pięć razy, a ja broniłam się przed tym spotkaniem rękami i nogami. W końcu Janeczka przywiozła Eda pod moje mieszkanie i się wprosiła. Prawie nie mówiłam wtedy po angielsku, ale kiedy na niego spojrzałam – nogi się pode mną ugięły z zachwytu. Tak się zaczęło. fot. HFPA I co było dalej? Ed był w Krakowie tylko dwa dni. Potem długo ze sobą korespondowaliśmy, w końcu dostałam zaproszenie do Ameryki. Ed załatwił mi wizę dla narzeczonej. Konsul gratulował ślubu, a ja upierałam się, że nic nie jest przesądzone i może wrócę. On na mnie spojrzał i powiedział: ""Nie, ty na pewno nie wrócisz!"" [śmiech]. Najpierw zamieszkaliśmy w Newport Beach. Swój pierwszy wywiad przeprowadziłam trzy miesiące po przyjeździe do Los Angeles – z aktorami polskiego pochodzenia Tedem Knightem (ur. jako Tadeusz Władysław Konopka – przyp. red.) i Stefanie Powers (ur. jako Stefania Zofia Federkowicz – przyp. red.). Dziś mój dzień to praca, praca i jeszcze raz praca. Często wstaję o piątej rano i przygotowuję się do wywiadu lub konferencji prasowej. Przynależność do Hollywood Foreign Press Association oznacza, że każdego roku ogląda się kilkaset filmów. Ciągle wyjeżdża się na festiwale i na plany filmowe. W międzyczasie trzeba też znaleźć miejsce na codzienne życie, męża, wyprowadzanie psów, ogród i dom. A od miasta Los 
Angeles dostałam za nie nagrodę Beautiful Home and Garden! fot. HFPA Pamięta pani swój pierwszy raz na czerwonym dywanie? Bardzo dobrze! Choć po swoim pierwszym czerwonym dywanie szłam tak, jakbym robiła to wcześniej setki razy. Wszędzie czuję się bardzo dobrze i zawsze umiem się dostosować do sytuacji i poziomu danej imprezy. Czerwone dywany do dziś wywołują we mnie poczucie ekscytacji, choć są też rutyną. Ten pierwszy raz odbył się w 1982 roku, kiedy Zbigniew Rybczyński odbierał Oscara [za swój awangardowy film animowany ""Tango"" – przyp. red.]. Najlepiej wspominam jednak drugi raz na czerwonym dywanie. Aktorem, którego strasznie kochałam, był nieżyjący już James Stewart. Pamiętam, jak wysiadałam ze swojej limuzyny, a tuż za mną wysiadał właśnie Jimmy Stewart. Podeszłam do niego, powiedziałam, że jestem z Polski i przyznałam, że on jest moim ulubionym aktorem. On mnie wtedy wziął za rękę, trzymał za nią udzielając wywiadów i poprowadził u swojego boku przez całą długość czerwonego dywanu. Zawsze między mną a aktorami, reżyserami i producentami była jakaś chemia. Napędza ona zresztą każdą relację. fot. HFPA Wciąż można w Hollywood spotkać kogoś takiego jak James Stewart czy gwiazdy i samo Hollywood bardzo zmieniły się od tamtego czasu? Hollywood zmieniło się diametralnie! Dawniej aktorowi, który pojawiał się na premierach czy rozdaniach nagród towarzyszyło poczucie, że należy do publiczności. Dawał autografy, ściskał fanów za ręce. Dziś zdarza się, że aktor wychodzi z limuzyny – pominę fakt, że niekiedy jest bardzo źle ubrany – i przebiega przez czerwony dywan zupełnie nie zwracając uwagi na ludzi, którzy godzinami czekali, aby go zobaczyć. Mało który aktor czuje się dziś zobowiązany, by być miłym w stosunku do widzów, dzięki którym jest sławny. Z drugiej strony ta sława prawie nigdy nie przynosi szczęścia. Kiedy aktorzy są na topie, stresują ich ludzie zaczepiający ich na ulicy, proszący o autografy albo zdjęcie. Gdy przez kilka lat nic się dzieje, pojawia się niepewność, nerwowość, narkotyki i alkohol. Choć oczywiście są wyjątki! fot. HFPA Kto jest wyjątkiem? Aktorem pracującym i zachowującym się w starym, dobrym stylu? Trudno mi odpowiedzieć na takie pytanie, bo wszyscy aktorzy znają mnie od lat i zawsze są przyjaźnie nastawieni wobec mnie. Choć kiedy Steven Spielberg, George Clooney, Mark Wahlberg czy Matthew McConaughey mnie całują i obejmują na powitanie nie znaczy to, że podobnie zachowują się w stosunku do wszystkich. Aktorzy są mili, kiedy zabiegają o to, by na nich głosować. fot. HFPA W pani przypadku w grę nie wchodzi tylko kwestia zasiadania wśród członków Hollywood Foreign Press Association, organizacji co roku przyznającej Złote Globy. Pani udało się zdobyć zaufanie hollywoodzkich gwiazd. Jak to się robi? Aktorzy wiedzą, że nie jestem osobą, która zacznie ich atakować albo obgadywać. Podchodzę do gwiazd z przyjacielskim nastawieniem. A to widać. Każdy aktor musi być dobrym psychologiem, bo kiedy ma rolę do zagrania, musi umieć zanalizować swoją postać. Mówi się nawet, że Yola jest osobą bardzo wpływową w Hollywood, choć nikt o tym nie wie [śmiech]. Wszystko sprowadza się u mnie do bardzo personalnych kwestii, choć wywiady dzielą się na te oficjalne – załatwiane przez studio i prywatne. Podczas tych pierwszych w pokoju często siedzi przedstawiciel studia i przysłuchuje się rozmowie. W czasie drugich zawsze proszę o jakieś anegdotki, ich opinie o Hollywood i współpracownikach. Wtedy dowiaduję się sporo prawdy. Może kiedyś to opiszę! Oczywiście rozmawiamy też o filozofii pracy i życia aktora. Bardzo interesuje mnie porównywanie metod pracy różnych artystów. Same spotkania też różnią się od siebie, zależą od wielu zewnętrznych i często od prywatnych czynników. Z aktorem trzeba rozmawiać kilkanaście razy, żeby go 
faktycznie poznać. fot. HFPA Pani mi powiedziała, że mogę pytać o wszystko. A o co pani nie zapytałaby gwiazdy? Jest mnóstwo takich pytań. Nigdy nie pytam o osobiste, intymne sprawy. Niektóre gwiazdy same poruszają te tematy, ale to ich prywatny wybór. Ja nie szukam sensacji. Z moich ust nie padają pytania o życie seksualne, wierność w małżeństwie czy stosowanie używek. To mnie nie obchodzi, nie jest ważne. Zależy mi na tym, żeby rozmowa była ciekawa zarówno dla intelektualisty jak i dla robotnika, ale nie piszę dla prasy brukowej. fot. HFPA Zgodzi się pani z tym, że dowcip jest kluczem do sukcesu dziennikarza? Pomaga rozluźnić atmosferę, ale nie powoduje przekroczenia granicy intymności? Ważniejsza od dowcipu jest pogodna osobowość. Można sobie pozwolić na żarty, ale trzeba zachować absolutny respekt do aktora. On musi czuć, że wesoła osoba szanuje jego pracę. fot. HFPA Co pani daje tak ciepłą, piękną, mądrą i zaraźliwą pewność siebie? Przede wszystkim zawsze trzeba być sobą! Udawanie kogoś jest wykluczone. Oczywiście dobrze słuchać starszych, którzy dają rady na temat życia, bo dzięki nim można rozwijać wiedzę o sobie. Hollywood mnie jednak nie zmieniło. Jestem zawsze sobą. To się akceptuje lub nie. Take me or leave me! [śmiech.] Kiedy koleżanki ze szkoły, które wcześniej mi mówiły, że jestem taka hollywoodzka, odwiedziły mnie w Los Angeles były zadziwione, że mówię, ubieram się i zachowuję tak samo jak dawniej! Z drugiej strony nie jestem tylko tym, co widać na pierwszy rzut oka. Kiedy się mnie pozna, dostaje się znacznie więcej. Jeśli coś mnie zmieniło, była to tylko śmierć mojej mamy. Przyjeżdżała do mnie do Los Angeles co roku na kilka miesięcy. I tylko jej rady miały na mnie autentyczny wpływ. Zawsze mi powtarzała, że nie życzy mi ciężkiej pracy, ale chce, żebym wiedziała, jak się robi wszystko – nie tylko pisze artykuły, ale i maluje ściany. Jest zresztą takie amerykańskie powiedzenie: Jeśli chcesz, żeby coś było zrobione dobrze, 
zrób to samemu! fot. HFPA Jest pani w Hollywood od lat 80. Zajmuje się popularyzacją polskiej kultury. Dlaczego wciąż wraca pani do polskich mediów? W Wirtualnej Polsce będą się ukazywały pani wywiady z gwiazdami. Zanim w Los Angeles pojawił się konsulat, byłam nieformalnym attaché kulturalnym. Pomagałam polskich artystom, zapraszałam ich do siebie i na plany filmowe. Obecnie raz w roku urządzam popołudniowe przyjęcie wieńczące Festiwal Polskich Filmów w Los Angeles. A dlaczego tak bardzo chcę utrzymać kontakt z Polską? Bo choć na co dzień żyję po amerykańsku, Polskę mam ciągle w sercu!  Nasza rozmowa inauguruje cykl wywiadów, w których Yola Czaderska-Hayek, specjalnie dla WP.PL, przepytuje czołowe gwiazdy Hollywood. Już w piątek 13 lutego zapraszamy na pierwszy z nich. Gościem Yoli będzie Meryl Streep! [  fot. HFPA ]( http://film.wp.pl/autor/yola-czaderska-hayek/6028741377180801 )"
http://film.wp.pl/pierwsza-polska-dama-hollywood-yola-czaderska-hayek-polske-mam-zawsze-w-sercu-6119374376707713a,"Pierwsza Polska Dama Hollywood. Yola Czaderska-Hayek: Polskę mam zawsze w sercu! Ma niepodrabialny styl, którym wyróżniała się już jako nastolatka. Ale to tylko jedna z cech sprawiająca, że czuje się na czerwonym dywanie jak ryba w wodzie. Yola Czaderska-Hayek, najsłynniejsza Polka w Hollywood, powtarza, że zawsze jest sobą. Gdyby nie była sobą, nie byłaby tam gdzie jest dziś. - Kiedy koleżanki ze szkoły, które wcześniej mi mówiły, że jestem taka hollywoodzka, odwiedziły mnie w Los Angeles, były zadziwione, że mówię, ubieram się i zachowuję tak samo jak dawniej! Jestem zawsze sobą. To się akceptuje lub nie. Take me or leave me! – śmieje się Yola Czaderska-Hayek.  Jako jedyna Polka należy do prestiżowej organizacji Hollywood Foreign Press Association i co roku oddaje swój głos na wybrane filmy startujące w wyścigu po Złote Globy. Przeprowadza wywiady z największymi gwiazdami, od 2015 r. publikuje je na łamach Wirtualnej Polski. Jak to się stało, że zakochana w kinie Jola z Tarnowa nie tylko spełniła swoje marzenia o życiu w Ameryce, ale też urosła do miana gwiazdy, bez której nie może się obejść żadna branżowa impreza?
- Jako mała dziewczynka po kilkanaście razy chodziłam do kina na amerykańskie filmy. Uczyłam się na pamięć filmowych dialogów, choć nie rozumiałam języka angielskiego! Już jako dziecko miałam też swój własny image, który był inspirowany filmami z lat 40. Do dziś wszystkie ubrania są dla mnie szyte, biżuteria robiona specjalnie dla mnie. W Hollywood ceni się oryginalność - wspominała aktorka. Ojciec od dziecka karmił ją opowieściami o balach, bankietach, życiu towarzyskim wyższych sfer. To on zaszczepił w niej marzenia o wyrwaniu się z Polski i ucieczce do USA. Jej marzenie zaczęło się spełniać dopiero po studiach, gdy poznała swojego przyszłego męża, kapitana lotnictwa Edwina Hayka. Amerykanin szukał w Polsce żony, a wiadomość o tym szybko rozniosła się po okolicy, więc do Hayka natychmiast ustawiła się długa kolejka kobiet. Jednak to właśnie z Jolanta wpadła mu w oko. Gdy wrócił do USA, nie zapomniał o niej. Dzwonił i pisał listy. Z pomocą tłumaczki przez trzy miesiące ciągnęła korespondencyjny romans. Wreszcie, w sylwestrową noc, Hayek przyjechał z nieoczekiwaną wizytą i już w progu oświadczył się Jolancie. Bilety na samolot przesłał pocztą, a w podróż za ocean wybrała się sama. - Ed załatwił mi wizę dla narzeczonej. Konsul gratulował ślubu, a ja upierałam się, że nic nie jest przesądzone i może wrócę. On na mnie spojrzał i powiedział: ""Nie, ty na pewno nie wrócisz!” Kilka miesięcy później para wzięła ślub. Po ceremonii odbył się wielki bankiet, na którym nowożeńcom śpiewał Tom Jones. Zamieszkali w Belvedere - jednej z najpiękniejszych rezydencji w Hollywood, położonej niedaleko słynnych liter układających się w nazwę filmowej stolicy. Niegdyś należała do słynnego amanta, Rudolfa Valentino. Teraz miała stać się nowym domem nowej Jolanty - Yoli Czaderskiej-Hayek.
To właśnie dzięki belwederowi udało jej się zrobić pierwszy znaczący wywiad, który później opublikował w Polsce magazyn Przekrój. Bruce Springsteen nagrał u niej teledysk do ""I''m on Fire"", a w zamian za to zgodził się powiedzieć kilka słów. Kolejne zlecenia zaczęły pojawiać się jak grzyby po deszczu. Yola Czaderska-Hayek przez wiele lat pisała dla Ekranu, w którym była autorką cyklu ""Prosto z Hollywood"". Później przystąpiła do Stowarzyszenia Prasy Zagranicznej (Hollywood Foreign Press Association), dzięki czemu jako jedna z 85 dziennikarzy decyduje o przyznaniu Złotych Globów. - Dziś mój dzień to praca, praca i jeszcze raz praca. Często wstaję o piątej rano i przygotowuję się do wywiadu lub konferencji prasowej - tłumaczy. Dzięki członkostwu w Stowarzyszeniu Czaderska ma ciągłą styczność z największymi sławami wielkiego ekranu, stąd w prasie i internecie znaleźć można ogromną ilość wspólnie wykonanych z nimi fotografii. Hayek na każdej z nich wygląda niemal identycznie - ta sama fryzura, ten sam uśmiech, bardzo podobne, stylowe stroje. Stąd wzięła się właśnie plotka, że taka osoba w Hollywood nie istnieje. Że do zdjęć, w ramach żartu, jej podobizna jest zwyczajnie doklejana przez różne redakcje. Ma ich prawie 10 tysięcy, a wszystkie z dumą porozwieszała we własnym domu. Stały się tak rozpoznawalne, że o fotkach z aktorem w branży mówi się już tylko ""zdjęcie na Jolkę"". Czaderska, kiedy tylko może, promuje filmy znad Wisły i to właśnie jej przypisuje się silne lobbowanie w branży ""Katynia"" i ""W ciemności"", które przełożyło się na wyróżnienie produkcji Wajdy i Holland nominacjami do Oscara. Z opowieści wiem, że pomoc pani Czaderskiej-Hayek miała największe znaczenie w latach 70. i 80., kiedy polscy filmowcy przyjeżdżali do Ameryki jak do ziemi obiecanej - mówił magazynowi Film nagrodzony Oscarem scenograf Allan Starski. On też po części zawdzięcza statuetkę bankietowi zorganizowanemu w związku z galą, na której triumfy święciła ""Lista Schindlera"". Pomagałam polskich artystom, zapraszałam ich do siebie i na plany filmowe. Obecnie raz w roku urządzam popołudniowe przyjęcie wieńczące Festiwal Polskich Filmów w Los Angeles. A dlaczego tak bardzo chcę utrzymać kontakt z Polską? Bo choć na co dzień żyję po amerykańsku, Polskę mam ciągle w sercu! - wyznaje. - Wszyscy polscy filmowcy korzystają z jej pomocy. Choćby dlatego, że jest tam i że jest osobą, głównie z powodu członkostwa w Stowarzyszeniu Prasy Zagranicznej, dość ustosunkowaną. Poza tym jest bardzo przyjacielska i hołubi polskich twórców - wyznawał dla magazynu Film Feliks Falk.
W 2008 r. dostała medal Gloria Artis przyznany przez ministra kultury Bogdana Zdrojewskiego. W 2009 r. prezydent Lech Kaczyński odznaczył ją Krzyżem Oficerskim Orderu Zasługi Rzeczypospolitej Polskiej.
W 2010 roku została wyróżniona prestiżową nagrodą Woman of the Year (Kobieta Roku) przez Radę Filmową Południowej Kalifornii. W przeszłości nagrody kalifornijskiej Rady Filmowej otrzymywały m.in. takie gwiazdy jak Joan Crawford, Clark Gable, Humphrey Bogart i Liza Minelli.    Yola Czaderska-Yayek obchodzi urodziny w maju. Jubilatce życzymy spełnienia wszystkich marzen, na pewno ma ich jeszcze wiele!"
http://film.wp.pl/darren-aronofsky-kreci-w-polsce-kogo-bylo-na-niego-stac-6119357646648961a,"Darren Aronofsky kręci w Polsce. Kogo było na niego stać? Jak informuje Presserwis, w Polsce przebywa właśnie Darren Aronofsky, który realizuje film reklamowy. To kolejna wizyta tego twórcy w naszym kraju. Darren Aronofsky gościł już w Polsce wiele lat temu, kiedy promował swój film ""Requiem dla snu"". Dziś to twórca mający na swoim koncie nagrody na znaczących festiwalach i nominację do Oscara za reżyserię ""Czarnego łabędzia"". Jak informuje Presserwis, Darren Aronofsky realizuje w Polsce reklamę dla wódki Belvedere (LVMH). Zdjęcia kręcone są pod Wrocławiem. Marka z Żyrardowa często sięga po tematykę filmową. Dzięki temu jej alkohol spożywał agent James Bond w ""Spectre"". W listopadzie w polskich kinach pojawi się najnowszy film Darrena Aronofsky’ego zatytułowany ""Mother!"", w którym występują m.in. Jennifer Lawrence, Javier Bardem i Ed Harris."
http://film.wp.pl/bronislaw-pawlik-wydawalo-sie-ze-mial-wszystko-nie-ma-go-z-nami-juz-15-lat-6119345404995713a,"Bronisław Pawlik: wydawało się, że miał wszystko. Nie ma go z nami już 15 lat Koledzy go uwielbiali i cenili za profesjonalizm oraz doskonałe poczucie humoru, widzów zjednał sobie serdecznością i ogromnym talentem. Wydawało się, że ma wszystko – sławę, wierną publikę, kochającą żonę i udane życie rodzinne. Niewiele osób wiedziało, że rzeczywistość Bronisława Pawlika wcale nie wyglądała tak kolorowo, a aktor przez długie lata zmagał się z poważnym uzależnieniem, które wreszcie doprowadziło do jego śmierci. Był jednym z aktorów, którego podejrzewano o wypowiedzenie legendarnej już kwestii „A teraz kochane dzieci, pocałujcie misia w d…” w programie ""Miś z okienka"" - co miało sprawić, że stracił pracę w programie. Słynne zdanie jednak prawdopodobnie nigdy w telewizji nie padło – anegdota, która zdobyła taką popularność, miała zostać wymyślona dla żartu przez jednego z telewizyjnych prezenterów.
– Kiedy patrzę na karierę tej legendy, niezmiernie żałuję, że nigdy tych słów nie wypowiedziałem – śmiał się kiedyś Pawlik i tłumaczył, że z fuchy zrezygnował sam, bo prowadzenie programu wreszcie go znużyło. Widzów zachwycił zwłaszcza kreacją Rzeckiego w ""Lalce""; można go było też oglądać w ""Alternatywach 4"", ""Zmiennikach"", ""Chłopach"", ""Misiu"" czy ""Karierze Nikodema Dyzmy"" - nawet z niewielkiej, pozornie miało interesującej roli potrafił zrobić prawdziwe arcydzieło. - Aktorstwo było z nim zrośnięte niemal biologicznie – mówił później Jan Kociniak. Pawlik wyjątkowo cenił sobie również teatr - i to właśnie tam, jeszcze jako student, poznał swoją przyszłą żonę, również aktorkę, Anielę Świderską (na zdjęci powyżej). To była miłość od pierwszego wejrzenia – zakochani szybko się pobrali i od tamtej pory, ze względu na wykonywaną pracę, byli praktycznie nierozłączni, ciesząc się z każdej spędzonej wspólnie chwili. Oczywiście w ich małżeńskim pożyciu zdarzały się i większe kłótnie: - Czasem [żona] mówi o mnie „choleryk”, za chwilę poważnie tłumaczy, iż jestem człowiekiem trudnym, a jednocześnie takim, z którym można wytrzymać nawet dwieście lat – przytacza słowa Pawlika ""Na żywo"". Sam przyznawał, że nie jest człowiekiem łatwym we współżyciu, a o jego wybuchowym temperamencie krążyły w branży legendy, ale współpracownicy tolerowali jego wybryki, podkreślając, że prywatnie Pawlik był człowiekiem pełnym ciepła, na którym można było polegać. - W robocie bardzo nerwowy, trudny do prowadzenia, ale w środku dusza anioła! – mówił w Polskim Radiu Zdzisław Dąbrowski. - Te „awantury”, które urządzał, nie były po to, by zniszczyć kogoś, ale po to, by siebie podbechtać, by emocja była maksymalna. I to się sprawdzało. - Był bardzo lubiany jako człowiek. Z temperamentu raptus, bardzo pobudliwy, co powodowało często wiele zabawnych sytuacji, ale też, jeżeli ktoś go jeszcze nie znał, zadrażnień. Nikt tego nie brał na serio, bo był to człowiek o gołębim sercu i w gruncie rzeczy bardzo nieśmiały - dodawał Olgierd Łukaszewicz. Jego kariera nabierała tempa, ale Pawlik zapewniał, że starał się nie zaniedbywać życia rodzinnego. Świderska okazała się dla niego idealną partnerką - nigdy nie żaliła się, że pozostaje w cieniu męża, jego popularność ją cieszyła, nigdy nie zazdrościła mu sukcesów, a prężnie rozwijająca się kariera Pawlika nie stała się źródłem domowych konfliktów. Przeciwnie. Aktor, co rzadkie, nie korzystał ze sławy – choć kobiety go uwielbiały, pozostawał wierny swojej żonie. Ona zaś ufała mu całkowicie.
Wydawało się, że nic nie jest w stanie ich rozdzielić. To nie rutyna czy inna kobieta zniszczyła ich małżeństwo, a wódka. Pawlik, nie mogąc poradzić sobie ze stresem nieodłącznie towarzyszącym pracy aktora, coraz częściej zaglądał do kieliszka. I choć żona próbowała odciągnąć go od alkoholu, j**ej starania szły na marne**. - Wylewał na siebie hektolitry wody kolońskiej, to była taka próba oszukania otoczenia przez nałogowego alkoholika. Że niby nie czuć wtedy alkoholu i wszystko jest w porządku, podczas gdy nic nie jest w porządku, bo to choroba – cytuje magazyn ""Na żywo"" słowa znajomego Pawlika.
Świderska przez długie lata znosiła to cierpliwie i w milczeniu, wierząc, że mąż pokona chorobę alkoholową. Trwała przy nim wiernie, wspierała go i dbała, by świat nie dowiedział się o jego nałogu. Alkohol, spożywany często i w dużych ilościach, nie miał dobrego wpływu na stan zdrowia Pawlika. Aktor narzekał na coraz gorsze samopoczucie, przestał dogadywać się z żoną, czuł się coraz bardziej samotny.W 1998 roku trafił do szpitala z powodu wylewu krwi do mózgu, ale dzięki szybkiej interwencji lekarskiej  wrócił do zdrowia i do pracy. Potem zdiagnozowano u niego nowotwór żołądka. Tym razem lekarzom nie udało się go uratować. Aktor zmarł 15 lat temu, 6 maja 2002 roku."
http://film.wp.pl/pitt-zada-jolie-cios-ktory-moze-ja-wyjatkowo-zabolec-slodka-zemsta-aniston-6119334672750209a," Pitt zada Jolie cios, który może ją wyjątkowo zaboleć. Słodka ""zemsta"" Aniston? Rozwód Angeliny Jolie i Brada Pitta to jedno z najgłośniejszych rozstań w fabryce snów. Choć para zapewnia, że ze względu na dobro dzieci całą sprawę zamierzają przeprowadzić w pokojowej atmosferze. Ale czy na pewno? ""New Weekly Magazine"" twierdzi, że Pitt zada Jolie cios, który może ją wyjątkowo zaboleć. Na początku lipca mają ruszyć zdjęcia do filmu science-fiction ""Ad Astra"". Za kamerą zasiądzie James Gray (reżyser „Ślepego toru” i „Imigrantki”), a główną rolę męską zagra Brad Pitt. Aktor już od wielu lat przymierzał się do tego projektu i, jak podaje magazyn, jeszcze do niedawna widział obok siebie na ekranie Angelinę Jolie. Aktorce ponoć scenariusz bardzo przypadł do gustu. Teraz jednak jego plany uległy zmianie i angaż, na życzenie Pitta, otrzymać ma... Jennifer Aniston. Jeśli to faktycznie prawda, szykuje się niezła medialna afera. W końcu Pitt porzucił Aniston właśnie dla Jolie, teraz zaś zamierza – przynajmniej na ekranie – zastąpić żonę byłą partnerką. Obie panie od dawna za sobą nie przepadają i Aniston wreszcie będzie mogła ""zemścić"" się na kobiecie, która odbiła jej męża. Ta informacja potwierdza z kolei marcowe doniesienia  ""US Weekly"". Według magazynu Pitt miał się kontaktować z Aniston tuż po rozstaniu. Według źródła gazety Justin Theroux, obecny mąż aktorki, nie widzi nic złego w tym, że dawni kochankowie mają przyjacielskie relacje i uważa, że ""Aniston chce być po prostu miła"" (WIĘCEJ TUTAJ). Nikt nie spodziewał się, że perfekcyjna para postanowi zakończyć swoje małżeństwo.  Brad Pitt w końcu postanowił przerwać milczenie. W wywiadzie udzielonym magazynowi GQ wyznał, że do utraty rodziny i poważnego załamania kariery doprowadził alkoholizm. - Szczerze mówiąc, potrafiłem opić Rosjanina jego własną wódką. Byłem w tym dobry, wręcz profesjonalny. Piłem za dużo i to stało się problemem. Cieszę się, że minęło już pół roku, odkąd jestem trzeźwy. To słodko-gorzki czas, podczas którego odzyskałem czucie w palcach - powiedział aktor (WIĘCEJ TUTAJ)."
http://film.wp.pl/gra-o-tron-sie-nie-skonczy-powstana-nowe-seriale-w-swiecie-starkow-i-lannisterow-6119280301622913a,"""Gra o tron"" się nie skończy. Powstaną nowe seriale w świecie Starków i Lannisterów HBO poinformowała, że ruszyły prace nad spin-offem kultowego już serialu. Czego możemy się spodziewać? Fani ze zniecierpliwieniem czekają na 7. odsłonę serialu (premierę zaplanowano na 16 lipca br.), ale już pojawiają się informacje o finałowej 8. części. Pełniący role showrunnerów David Benioff i Dan Weiss poinformowali, że ostatni sezon składać będzie się tylko z sześciu odcinków i trafi na antenę w 2018 roku. A co dalej? Nie jest przecież tajemnicą, że produkcja skupiła wokół siebie miliony fanów i warto wykorzystać ten potencjał. Jak się okazało, HBO znalazło już na to sposób. Stacja poinformowała, że ruszyły prace nad spin-offem kultowej ""Gry o tron"". Nie będzie to jednak zwykła kontynuacja serii. Mają powstać cztery zupełnie nowe produkcje osadzone w świecie Starków i Lannisterów. Zatrudniono nawet scenarzystów (Maxa Borensteina, Jane Goldman, Briana Helgelanda i Carly Wray), którzy rozpoczęli intensywną współpracę z HBO. Nad całością czuwa oczywiście autor książkowej sagi, czyli George R.R. Martin oraz David Benioff i Dan Weiss. Wciąż pozostaje jednak tajemnicą, ile z tworzonych obecnie produkcji ostatecznie trafi na antenę. Stacja nie wyklucza zarówno rozwinięcia tylko jednego z projektów, jak i realizacji wszystkich czterech. Wszystko okaże się nie wcześniej niż w 2019 roku. Jedno jest jednak pewne: fani ""Gry o tron"" będą zachwyceni! Tutaj sprawdzisz aktualną ramówkę Telewizji WP Tu pobierzesz za darmo aplikację Program TV: "
http://film.wp.pl/szatan-kazal-tanczyc-smutny-polski-film-o-seksie-i-cpaniu-recenzja-6119306055526017a,"“Szatan kazał tańczyć”: smutny polski film o seksie i ćpaniu [RECENZJA] Ten film jest jak jego bohaterka: smutny, niedojrzały i narcystyczny. Przynajmniej w połowie składa się ze scen rozbieranych lub z używkami. Seksu zobaczymy w nim więcej niż w “Sztuce kochania” i prawdopodobnie wszystkich polskich produkcjach, które wejdą w tym roku na ekrany. Ale co z tego, skoro seks i ćpanie są częścią nużącej szkolnej rozprawki, która ani ziębi, ani grzeje? Oczami wyobraźni widzę, jak reżyserka Katarzyna Rosłaniec tłumaczy producentom, że chce zrobić film po bandzie i bezkompromisowy jak współczesna młodzież. Na planie musiało być gorąco. Jak pokazać nagą prawdę o niespokojnej 26-letniej pisarce Karolinie (Magdalena Berus), która żyje tak, jakby chciała dołączyć do Klubu 27, czyli grupy artystów, którzy zmarli w wieku 27 lat? “Szatan kazał tańczyć” nie ma linearnej fabuły, składa się z dwuminutowych scen pokazujących “momenty” z życia Karoliny. Niestety, poszatkowana jak kapusta narracja zaczyna nużyć po kwadransie. ""Szatan kazał tańczyć"" na pozór opowiada o młodej dziewczynie uzależnionej od przygodnego seksu i używek w Polsce A.D. 2017. “Sex, Drugs & Instagram” - tak brzmi hasło reklamowe, tyle że z tym “sex” i “drugs” to nie do końca prawda, bo jedno i drugie służy przede wszystkim uzasadnieniu tezy o tym, jak bardzo rozdarta jest główna bohaterka. Karolina nie uprawia seksu, bo go lubi, tylko dlatego, że jest smutną dziewczyną, która nie wie, czego chce od życia. Co w tym filmie irytuje najbardziej? Ano to, że pod pozorem odważnego kina obyczajowego reżyserka przemyca same klisze. Że niby “Szatan kazał tańczyć” jest śmiały, bo pokazuje żywioł wyzwolonej kobiecej seksualności? Nic bardziej mylnego. Wyzwolona Karolina ma chore serce i cierpi na bulimię. To nie przypadek. Rozpustny bohater, który zapada na ciężką chorobę przywołuje na myśl moralizatorskie filmy o epidemii AIDS z lat 80. i 90. Karolina nie wstydzi się własnego ciała i potrzeb, ale widz po wyjściu z kina nie będzie miał wątpliwości, że ta dziewczyna długo nie pożyje, jeśli się nie opamięta. Jak zawsze wszystkiemu winny seks. Narkotyki też. No i wiadomo, Instagram. Najbardziej szkoda Magdaleny Berus, która w głównej roli dała z siebie wszystko. Z werwą i odwagą zagrała w słabym filmie. Szkoda. Gdyby ""Szatan kazał tańczyć"" skończył się po pół godzinie, mielibyśmy trzymający się kupy krótki metraż. W takiej formie niech go diabli wezmą. Ocena 3/10
Łukasz Knap"
http://film.wp.pl/na-co-isc-a-na-co-nie-isc-do-kina-szatan-kazal-tanczyc-mali-mezczyzni-6119047355926145a,"Na co iść, a na co nie iść do kina? ""Szatan kazał tańczyć"", ""Mali mężczyźni"" Do kin wchodzą dwa filmy: bezwstydny ""Szatan kazał tańczyć"" Katarzyny Rosłaniec i brooklyński dramat Iry Sachsa ""Mali mężczyźni"". Zobaczcie, który z nich według naszego recenzenta Łukasza Knapa warto zobaczyć, a który lepiej omijać szerokim łukiem."
http://film.wp.pl/grazyna-marzec-nigdy-nie-miala-szczescia-do-filmu-6119319397164673a,"Grażyna Marzec: nigdy nie miała szczęścia do filmu  Grażyna Marzec, pamiętna Iwona z miniserialu ""Samochodzik i templariusze"", prywatnie żona Olgierda Łukaszewicza, czyli poczciwego Albercika z ""Seksmisji"", przyznaje, że w przeciwieństwie do męża, nigdy nie miała szczęścia do filmu. Ale nie żałuje. Od zawsze na pierwszym miejscu stawiała teatr i jest niezwykle szczęśliwa, mogąc realizować się na scenie. Filmowcy przypomnieli sobie o niej późno i przez dobrych kilka lat aktorka tułała się po rozmaitych serialach, choć występowanie przed kamerami przyniosło jej niemałą satysfakcję. Zwłaszcza gdy – zazwyczaj postrzegana jako liryczna i delikatna piękność – mogła wcielić się w negatywną bohaterkę. W maju aktorka skończyła 71 lat. Dzieciństwo spędziła w Rzeszowie i to tam powoli rodziła się jej miłość do teatru. Przez kilka lat uczyła się tańca w Domu Kultury, występowała w przedstawieniach wystawianych na scenie w pobliskim klasztorze bernardynów i uczęszczała do Ośrodka Prac Pozalekcyjnych, gdzie odkrywała w sobie talent aktorski. - Często deklamowałam wierszyki na powitanie znamienitych dostojników kościelnych. To były moje pierwsze kontakty z publicznością – wspominała w rozmowie z portalem Nowiny24. I chociaż jej mama marzyła, że córka zostanie sławną pianistką, Marzec miała własne plany – w liceum postanowiła, że zrobi karierę sceniczną. Zajęcia w Ośrodku Prac Pozalekcyjnych były dla niej ważne z jeszcze innego powodu. - Po dziewiątej klasie pojechałam jako reprezentantka grupy teatralnej z Rzeszowa na obóz międzynarodowy na Węgry – wspominała . - Tam po raz pierwszy spotkałam Olgierda. Drugie spotkanie nastąpiło już w krakowskiej szkole teatralnej, ale Marzec po latach twierdziła, że wtedy nie przypadli sobie do gustu. - Początkowo byliśmy do siebie dość nastroszeni. Jak się później okazało, myśleliśmy w podobny sposób: ""co on czy ona tu robi, przecież się nie nadaje"". Dopiero kiedy ich nazwiska znalazły się na liście przyjętych, zaczęli się przyjaźnić. I wkrótce zostali parą. Wkrótce Marzec zaczęła robić karierę sceniczną, a krytyka szybko doceniła jej talent. Aktorka grywała coraz więcej, wyrabiając sobie pozycję. Lecz choć w teatrze radziła sobie świetnie, nie miała szczęścia do filmu. - Mój dorobek filmowy jest żaden– mówiła. - Nigdy nie uważałam się za aktorkę ekranową. Na ekranie zadebiutowała w 1969 roku w ""Ostatnich dniach"", rok później wystąpiła w ""Albumie polskim"", ale dostrzeżona została dopiero dzięki ""Samochodzikowi i templariuszom"". Rola Iwony w miniserialu ""Samochodzik i templariusze"" stanowiła dla Marzec nie lada wyzwanie. - Byłam wtedy młodą aktorką, niespecjalnie mocno zaprzyjaźnioną z kamerą. To były moje pierwsze kroki w filmie i byłam bardzo zestresowana – mówiła w wywiadzie dla Forum Miłośników Pana Samochodzika. Ale atmosferę na planie wspominała z nostalgią, jak również grającego główna rolę Stanisława Mikulskiego. - Z Panem Mikulskim mam związane jak najlepsze wspomnienia– dodawała. - Sympatyczny, uroczy, pogodny, spokojny pan. To był wtedy dla mnie pan, ja byłam trochę młodsza, więc różnica wieku powodowała to, że z całą taką uwagą, atencją trzeba się było do niego odnosić. I przede wszystkim świadomość jego niezwykłej popularności w tamtym okresie. Bożyszcze tłumów. Gdziekolwiek się pojawił, towarzyszyła mu jakaś procesja kobiet. Podczas gdy filmowa kariera Marzec stała praktycznie w miejscu, jej mąż stał się aktorem niezwykle popularnym, zwłaszcza dzięki roli w kultowej dziś ""Seksmisji"". Ale nigdy nie zazdrościła mu sławy. Zresztą sama zaliczała się do jego najwierniejszych fanek. Kilka razy udało im się spotkać w pracy, choć nie na planie filmowym, a w teatrze. - W ""Sprawie Dantona” graliśmy małżeństwo. Z kolei w ""Białej gwardii” Bułhakowa grał mojego brata. We ""Wrogach” Gorkiego znów zagrał mojego męża. I wcale nie było nam tak łatwo, bo grał w niej pijaka, a on nigdy nie był specjalistą od alkoholu – mówiła w wywiadzie dla portalu Nowiny24. I choć zgadzała się, że aktorskie związki nie są łatwe, ona nigdy nie miała powodów do narzekań. - Myślę, że nie tylko w tym zawodzie, ale warto się po prostu przyjaźnić. Dajemy sobie dużo swobody. Czasem bywamy wobec siebie boleśnie szczerzy. W każdym razie staramy się nie ranić! - zdradzała przepis na sukces swojego małżeństwa.
  Gdy w 1978 roku na świat przyszła Zuzanna, Marzec zdecydowała się zawiesić karierę, choć wiedziała, że po przerwie trudno jej będzie wrócić do zawodu.- Kiedy urodziła się córka, ktoś musiał się poświęcić. Domu nie dawało się zostawić na kilka tygodni bez opieki. Tym bardziej dziecka– mówiła. - Olgierd realizował się aktorsko, a ja prowadziłam dom. W ostatnich latach grywała najczęściej w serialach – pojawiła się między innymi w ""Plebanii”, ""Ojcu Mateuszu"", ""Blondynce"" czy ""M jak miłość”. I to właśnie występ w tej ostatniej produkcji sprawił jej prawdziwą przyjemność. - Największą satysfakcję chyba mi przyniosło zagranie postaci ciotki Wandy w ""M jak miłość”. To była tak negatywna postać od początku i tak niedobra, że ja się przeraziłam jak dostałam scenariusz i sobie pomyślałam, że to jest chyba jakaś diabelska zemsta tylko nie wiem za co, żeby dać mi taki tekst - mówiła w wywiadzie dla Forum Miłośników Pana Samochodzika. Rolę jednak przyjęła, bo uznała, że to miła odmiana i szansa na sprawdzenie się w zupełnie innym repertuarze. - W teatrze byłam amantką liryczną i może nawet czasami charakterystyczną. Ale nigdy nie mieściłam się w kanonie czarnych charakterów."
